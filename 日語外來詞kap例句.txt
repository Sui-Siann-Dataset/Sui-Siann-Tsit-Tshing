鋁
a-lú-mih
彼號a-lú-mih鼎誠輕
Hit-hō a-lú-mih tiánn tsiânn khin

鋁
a-lú-mih
彼號a-lú-mih仔鼎誠輕
Hit-hō a-lú-mih-á tiánn tsiânn khin

阿摩尼亞
a-móo-ní-á
便所洗無清氣，a-móo-ní-á味會足重的喔。
Piān-sóo sé bô tshing-khì, a-móo-ní-á bī ē tsiok tāng ê ooh.

老兄
a-ní-khih
A-ní-khih，你按呢講真有咱查埔人的氣口呢。
A-ní-khih, lí án-ne kóng tsin ū lán tsa-poo-lâng ê khuì-kháu--neh.

阿斯匹林
a-sír-phí-lín
頭殼疼會當食一粒a-sír-phí-lín，看會較好無。
Thâu-khak-thiànn ē-tàng tsia̍h tsi̍t lia̍p a-sír-phí-lín, khuànn ē khah hó--bô.

阿給
á-geh
咱來去淡水食á-geh。
Lán lâi-khì Tām-tsuí tsia̍h á-geh.

油豆腐
á-geh
你會當去市仔買一寡á-geh轉來，暗時摻mi-só煮。
Lí ē-tàng khì tshī-á bé tsi̍t-kuá á-geh tńg--lâi, àm-sî tsham mi-só tsú.

打招呼
a̋i-sat-tsuh
等一下舅公欲來，你愛出來共人a̋i-sat-tsuh喔。
Tán--tsi̍t-ē kū-kong beh lâi, lí ài tshut-lâi kā lâng a̋i-sat-tsuh--ooh.

冰淇淋
ái-si̍rh-khu-lín-mù
這馬熱人到矣，ái-si̍rh-khu-lín-mù的銷路蓋好。
Tsit-má juā--lâng kàu--ah, ái-si̍rh-khu-lín-mù ê siau-lōo kài hó.

招待
àn-nāi
等一下人客會愈來愈濟，你鬥共人àn-nāi一下。
Tán--tsi̍t-ē lâng-kheh ē lú lâi lú tsuē, lí tàu kā lâng àn-nāi--tsi̍t-ē.

引導
àn-nāi
今仔日的訂婚桌乎，敢會使請你替我共一寡同窗àn-nāi去in的位仔無？
Kin-á-ji̍t ê tīng-hun toh--honnh, kám ē-sái tshiánn lí thè guá kā tsi̍t-kuá tông-tshong àn-nāi khì in ê uī-á--bô?

乾脆
a̍t-sá-lih
喔，你雖然是查某囡仔，但是做代誌足a̍t-sá-lih的。
Ooh, lí sui-jiân sī tsa-bóo-gín-á, tān-sī tsò tāi-tsì tsiok a̍t-sá-lih--ê.

出局
àu-tsuh
你毋知影彼个查某囡仔的個性，按呢逐一定會àu-tsuh的。
Lí m̄ tsai-iánn hit ê tsa-bóo-gín-á ê kò-sìng, án-ne jiok it-tīng ē àu-tsuh--ê.

拔釘器
bá-luh
鐵釘仔釘歪去矣，你著愛攑bá-luh來共撬hoo開。
Thih-ting-á tìng uai--khì--ah, lí tio̍h ài gia̍h bá-luh lâi kā kiāu hoo khui.

巴士
bá-suh
咱這馬欲來去水尾𨑨迌，會當坐bá-suh去。
Lán tsit-má beh lâi-khì Tsuí-bué thit-thô, ē-tàng tsē bá-suh khì.

公共汽車
bá-suh
咱二十幾个人，會當租一台bá-suh去遐。
Lán jī-tsa̍p-kuí ê lâng, ē-tàng tsoo tsi̍t tâi bá-suh khì hia.

奶油
bá-tah
你定定用bá-tah𩛩sio̍k-pháng來食，會肥朒朒。
Lí tiānn-tiānn iōng bá-tah kauh sio̍k-pháng lâi tsia̍h, ē puî-tsut-tsut.

小提琴
bai-óo-lín
你會當用bai-óo-lín演奏一首來予逐家欣賞無？
Lí ē-tàng iōng bai-óo-lín ián-tsàu tsi̍t siú lâi hōo ta̍k-ke him-sióng--bô?

黴菌
ba̋i-khín
彼水果外口菇生遐爾長乎，ba̋i-khín足濟，毋好食矣，愛擲掉
He tsuí-kó guā-kháu koo senn hiah-nī tn̂g--honnh, ba̋i-khín tsiok tsē, m̄ hó tsia̍h--ah, ài tàn-tiāu

黴菌
ba̋i-khún
彼水果外口菇生遐爾長乎，ba̋i-khún足濟，毋好食矣，愛擲掉
He tsuí-kó guā-kháu koo senn hiah-nī tn̂g--honnh, ba̋i-khún tsiok tsē, m̄ hó tsia̍h--ah, ài tàn-tiāu

細菌
ba̋i-khín
你拍咳啾愛用手去掩咧喔，若無ba̋i-khín會四界飛
Lí phah-ka-tshiùnn ài īng tshiú khì am--leh--ooh, nā-bô ba̋i-khín ē sì-kè pue

細菌
ba̋i-khún
你拍咳啾愛用手去掩咧喔，若無ba̋i-khún會四界飛
Lí phah-ka-tshiùnn ài īng tshiú khì am--leh--ooh, nā-bô ba̋i-khún ē sì-kè pue

倒車
bak-kuh
你車bak-kuh愛注意後壁有人無。
Lí tshia bak-kuh ài tsù-ì āu-piah ū lâng--bô.

保險桿
bàn-bà
這，出車禍了後，車的bàn-bà歪去矣……
Tse, tshut tshia-hō liáu-āu, tshia ê bàn-bà uai--khì--ah...

動畫片
báng-gà
電視的báng-gà欲開始矣，緊開電視。
Tiān-sī ê báng gà beh khai-sí--ah, kín khui tiān-sī.

漫畫
báng-gà
鄭問的báng-gà足有藝術價值的，歡迎逐家來故宮欣賞。
Tēnn-mn̄g ê báng-gà tsiok ū gē-su̍t kè-ta̍t--ê, huan-gîng ta̍k-ke lâi Kòo-kiong him-sióng.

蓄電池
ba̍t-té-lih
彼電動車乎走袂振動，應該是無電矣。愛共ba̍t-té-lih提出來充電一下。
He tiān-tōng-tshia--honnh tsáu bē tín-tāng, ing-kai sī bô-tiān--ah. Ài kā ba̍t-té-lih the̍h tshut-lâi tshiong-tiān--tsi̍t-ē.

蓄電池
ba̍t-té-luh
彼電動車乎走袂振動，應該是無電矣。愛共ba̍t-té-luh挈出來充電一下。
He tiān-tōng-tshia--honnh tsáu bē tín-tāng, ing-kai sī bô-tiān--ah. Ài kā ba̍t-té-luh khe̍h tshut-lâi tshiong-tiān--tsi̍t-ē.

球棒
bat-tah
遐有一堆人竟然咧提bat-tah四界舞。
Hiâ ū tsi̍t tui lâng kìng-jiân leh the̍h bat-tah sì-kè bú.

維他命
bi-tá-bín
這馬的人攏食外口較濟，所以蓋濟bi-tá-bín攏有欠。
Tsit-má ê lâng lóng tsia̍h guā-kháu khah tsē, sóo-í kài tsē bi-tá-bín lóng ū khiàm.

啤酒
bì-lù
熱人乎，就是來一杯冰涼的bì-lù，予心涼脾土開。
Juā--lâng--honnh, tō sī lâi tsi̍t pue ping-liâng ê bì-lù, hōo sim liâng pî-thóo khui.

拳擊
bo̍k-sìn-gù
Tsâng看的彼場bo̍k-sìn-gù，才拄開始無偌久就共對手KO去矣。
Tsâng khuànn--ê hit tiûnn bo̍k-sìn-gù, tsiah tú khai-sí bô-guā-kú tō kā tuì-tshiú KO--khì--ah.

壞球
bòo-lù
有影真奇怪，彼號投手今仔日哪會一直投bòo-lù。
Ū-iánn tsin kî-kuài, hit-lō tâu-tshiú kin-á-ji̍t ná ē it-ti̍t tâu bòo-lù.

胸罩
bu-là-jià
這馬一寡予少女穿的bu-là-jià攏有車lè-sù。
Tsit-má tsi̍t-kuá hōo siàu-lú tshīng--ê bu-là-jià lóng ū tshia lè-sù.

圍裙
e-pú-lóng
你看你規身軀去予油噴甲按呢，你若欲糋物件你著先穿e-pú-lóng。
Lí khuànn lí kui-sing-khu khì hōo iû phùn kah án-ne, lí nā beh tsìnn mi̍h-kiānn lí tio̍h sing tshīng e-pú-lóng.

圍裙
e-pú-lóng
你先穿e-pú-lóng才閣糋番薯，才毋驚予油噴甲規身軀攏是。
Lí sing tshīng e-pú-lóng tsiah koh tsìnn han-tsî, tsiah m̄-kiann hōo iû phùn kah kui-sing-khu lóng sī.

汽油
ga-sóo-lín
緊來共我鬥看覓這台oo-tóo-bái是毋是有啥問題，ga-sóo-lín的味真重呢。
Kín lâi kā guá tàu khuànn-māi tsit tâi oo-tóo-bái sī m̄ sī ū siánn būn-tê, ga-sóo-lín ê bī tsin tāng--neh.

瓦斯
gá-suh
夭壽喔，後個月gá-suh閣欲起價矣。
Iáu-siū--ooh, āu kòo gue̍h gá-suh koh beh khí-kè--ah.

瓦斯
gá-suh
你彼號gá-suh是毋是無關？有gá-suh味走出來。
Lí hit-hō gá-suh sī m̄ sī bô kuainn? Ū gá-suh bī tsáu--tshut-lâi.

吉他
gì-tà
到今嘛是足濟少年人會彈gì-tà去逐查某囡仔。
Kàu-tann mā-sī tsiok tsē siàu-liân-lâng ē tuânn gì-tà khì jiok tsa-bóo-gín-á.

猜拳
giāng
咱來giāng看啥先出來比賽。
Lán lâi giāng khuànn siánn sing tshut-lâi pí-sài.

猜拳
jia̋ng-kín
咱來jia̋ng-kín看啥先出來比賽。
Lán lâi jia̋ng-kín khuànn siánn sing tshut-lâi pí-sài.

牛蒡
gōo-bōo
gōo-bōo較柯、較粗絲，嘛幫助咱消化，你愛加食一點仔。
Gōo-bōo khah kua, khah tshoo-si, mā pang-tsōo lán siau-huà, lí ài ke tsia̍h--tsi̍t-tiám-á.

高爾夫球
goo-lú-huh
goo-lú-huh是一款蓋高級的運動。
Goo-lú-huh sī tsi̍t khuán kài ko-kip ê ūn-tōng.

高爾夫球
ko-ní-kiû
ko-ní-kiû是一款蓋高級的運動。
Ko-ní-kiû sī tsi̍t khuán kài ko-kip ê ūn-tōng.

洋火腿
há-muh
Há-muh𩛩sio̍k-pháng是蓋濟囡仔上愛食的。
Há-muh kauh sio̍k-pháng sī kài tsē gín-á siōng ài tsia̍h--ê.

肺結核
ha̋i-khé-khá-kuh
今ha̋i-khé-khá-kuh已經毋是啥物傷過嚴重的病矣。
Tann ha̋i-khé-khá-kuh í-king m̄ sī siánn-mi̍h siunn-kuè giâm-tiōng ê pīnn--ah.

包租汽車
hài-ià
咱會用得租一台hài-ià去𨑨迌。
Lán ē-īng-eh tsoo tsi̍t tâi hài-ià khì thit-thô.

高級轎車
hài-ià
彼hài-ià是烏頭仔車啦。
He hài-ià sī oo-thâu-á-tshia--lah.

西裝頭
hái-kat-lá
你若欲去食桌乎，會當先予人共頭siat-tooh做hái-kat-lá。
Lí nā beh khì tsia̍h-toh--honnh, ē-tàng sing hōo lâng kā thâu siat-tooh tsò hái-kat-lá.

西裝頭
hái-kat-lá
你先莫趕食桌，去對面彼間頭毛店siat-tooh siat-tooh咧，做一粒hái-kat-lá頭才來去。
Lí sing mài kuánn tsia̍h-toh, khì tuì-bīn hit king thâu-mn̂g-tiàm siat-tooh siat-tooh--leh, tsò tsi̍t lia̍p hái-kat-lá thâu tsiah lâi--khì.

方向盤
ha̋n-tóo-luh
落雨天乎，路滑滑，彼ha̋n-tóo-luh著掠hoo絚。
Lo̍h-hōo-thinn--honnh, lōo ku̍t-ku̍t, he ha̋n-tóo-luh tio̍h lia̍h hoo ân.

檜木
hi-nóo-khih
這咱厝內的裝潢是用hi-nóo-khih的，較毋驚會去予蟲蛀，所以上無擋一二十年無問題啦。
Tse lán tshù-lāi ê tsong-hông sī iōng hi-nóo-khih--ê, khah m̄-kiann ē khì hōo thâng tsù, sóo-í siōng-bô tòng it-jī-tsa̍p-nî bô-būn-tê--lah.

荷爾蒙
hoo-lú-bóng
彼雞皮莫提予囡仔食啦，內底hoo-lú-bóng蓋厚。
He ke-phuê mài the̍h hōo gín-á tsia̍h--lah, lāi-té hoo-lú-bóng kài kāu.

飯店
hoo-té-luh
這幾年無啥中國旅客，遐的hoo-té-luh強欲倒了了去矣。
Tsit kuí nî bô siánn Tiong-kok lí-kheh, hia-ê hoo-té-luh kiông-beh tò liáu-liáu--khì--ah.

浴桶
hú-looh
你就共燒水倒落去hú-looh桶，倒hoo滇，按呢就會使浸一下。
Lí tō kā sio-tsuí tó lo̍h-khì hú-looh-tháng, tó hoo tīnn, án-ne tō ē-sái tsìm--tsi̍t-ē.

引擎
ia̋n-jín
你彼台的ia̋n-jín聲怪怪，你可能愛揣人來修理一下較妥當。
Lí hit tâi ê ia̋n-jín siann kuài-kuài, lí khó-lîng ài tshuē lâng lâi siu-lí--tsi̍t-ē khah thò-tòng.

羊羹
iő-káng
花蓮玉里的iő-káng足有名的，蓋適合紮轉去做伴手。
Hua-liân gio̍k-lí ê iő-káng tsiok ū-miâ--ê, kài sik-ha̍p tsah tńg-khì tsò phuānn-tshiú.

預備
ió-bih
你愛準備一寡做ió-bih的，等咧若無夠會使閣用。
Lí ài tsún-pī tsi̍t-kuá tsò ió-bih--ê, tán--leh nā bô-kàu ē-sái koh iōng.

預備
ió-bih
我朋友連鞭就欲來矣，才麻煩你替我ió-bih一寡物件請人食。
Guá pîng-iú liâm-mi tiō beh lâi--ah, tsiah mâ-huân lí thè guá ió-bih tsi̍t-kuá mi̍h-kiānn tshiánn lâng tsia̍h.

百合花
iú-lih
這iú-lih誠芳喔，你會用得囥佇客廳。
Tse iú-lih tsiânn phang oo, lí ē-īng-eh khǹg tī kheh-thiann.

吉魯巴
ji-lú-bah
彼ji-lú-bah踅來踅去，跳甲我頭殼楞楞，活欲吐腸頭。
He ji-lú-bah se̍h-lâi-se̍h-khì, thiàu kah guá thâu-khak gông-gông, ua̍h-beh thóo-tn̂g-thâu.

吉魯巴
ji-lú-bah
彼對翁仔某跳ji-lú-bah跳甲誠好。
Hit tuì ang-á-bóo thiàu ji-lú-bah thiàu kah tsiânn hó.

拉鍊
jiak-kuh
這jiak-kuh著愛用無仝款的mi-sín來車。
Tse jiak-kuh tio̍h ài iōng bô kāng-khuán ê mi-sín lâi tshia.

拉鍊
jiak-kuh
這jiak-kuh著愛用無仝款的mi-sín才車會來。
Tse jiak-kuh tio̍h ài iōng bô kāng-khuán ê mi-sín tsiah tshia ē lâi.

夾克
jiàn-bà
天氣冷矣，愛加疊一領jiàn-bà。
Thinn-khì líng--ah, ài ke tha̍h tsi̍t niá jiàn-bà.

高級
jió-toh
阮這物件已經是上jió-toh的，毋好閣嫌矣。
Gún tse mi̍h-kiānn í-king sī siōng jió-toh--ê, m̄-hó koh hiâm--ah.

上等
jió-toh
阮遮的物件攏是上jió-toh的，希望你會當欣賞。
Gún tsia ê mi̍h-kiānn lóng sī siōng jió-toh--ê, hi-bāng lí ē-tàng him-sióng.

皮包
kha-báng
咱明仔載就欲來去𨑨迌矣，你愛共kha-báng整理hoo好。
Lán bîn-á-tsài tō beh lâi-khì tshit-thô--ah, lí ài kā kha-báng tsíng-lí hoo hó.

文件箱
kha-báng
天猶未光，阿兄早頓紮咧、kha-báng揹咧就緊出門趕火車。
Thinn iáu-bē kng, a-hiann tsá-tǹg tsah--leh, kha báng phāinn leh tsiū-kín tshut-mn̂g kuánn hué-tshia.

手提包
kha-báng
咱欲來去踅街矣，先予我共一寡物件囥入去kha-báng。
Lán beh lâi-khì se̍h-ke--ah, sing hōo guá kā tsi̍t-kuá mi̍h-kiānn khǹg ji̍p-khì kha-báng.

手提包
ha̋n-tóo-pá-kuh
咱欲來去踅街矣，先予我共一寡物件囥入去ha̋n-tóo-pá-kuh。
Lán beh lâi-khì se̍h-ke--ah, sing hōo guá kā tsi̍t-kuá mi̍h-kiānn khǹg ji̍p-khì ha̋n-tóo-pá-kuh.

卡拉OK
kha-lá-óo-khe
練歌的方法百百款，有的是家己一个走去kha-lá-óo-khe練歌。
Liān kua ê hong-huat pah-pah-khuán, ū--ê sī ka-tī tsi̍t ê tsáu-khì kha-lá-óo-khe liān kua.

卡拉OK
kha-lá-óo-khe
有的人練歌，只是為著去kha-lá-óo-khe的時陣，會使佇朋友的面頭前奢颺一下。 
Ū ê lâng liān kua, tsí-sī uī-tio̍h khì kha-lá-óo-khe ê sî-tsūn, ē-sái tī pîng-iú ê bīn-thâu-tsîng tshia-iānn--tsi̍t-ē.

照相機
kha-mé-lah
這kha-mé-lah是canon的，誠貴。
Tse kha-mé-lah sī canon--ê, tsiânn-kuì.

目錄
kha-tá-lok-guh
來去買物件進前，上好是先來看一下kha-tá-lok-guh。
Lâi-khì bé mi̍h-kiānn tsìn-tsîng, siōng hó sī sing lâi khuànn tsi̍t-ē kha-tá-lok-guh.

窗簾
kha-tián
這馬透中晝乎，日頭當猛，緊共kha-tián搝起來。
Tsit-má thàu-tiong-tàu--honnh, ji̍t-thâu tng mé, kín kā kha-tián giú--khí-lâi.

母親
khà-sàng
欲過年矣，khà-sàng這幾工攏咧灶跤無閒。
Beh kuè-nî--ah, khà-sàng tsit kuí kang lóng tih tsàu-kha bô-îng.

母親
khà-tsiàng
欲過年矣，khà-tsiàng這幾工攏咧灶跤無閒。
Beh kuè-nî--ah, khà-tsiàng tsit kuí kang lóng leh tsàu-kha bô-îng.

結束
kha̋n-jióo
代誌做到遮就算是kha̋n-jióo矣。
Tāi-tsì tsò-kàu tsia tsiū-sǹg-sī kha̋n-jióo--ah.

看板
kha̋ng-páng
Hooh，你畫的這塊kha̋ng-páng真特別，這馬已經罕得有人按呢畫矣。
Hooh, lí uē ê tsit-tè kha̋ng páng tsin-ti̍k-pia̍t, tsit-má í-king hán-tit iú-lâng án-ne uē--ah.

招牌
kha̋ng-páng
這塊kha̋ng-páng面頂的人穿甲誠奅。毋知影若我穿矣，是毋是嘛會當像伊仝款。
Tsit tè kha̋ng-páng bīn-tíng ê lâng tshīng kah tsiânn phānn. M̄ tsai-iánn nā guá tshīng--ah, sī m̄ sī mā ē-tàng tshiūnn i kāng-khuán.

蕃茄醬
khe-tsiap-puh
你會用得摻一寡khe-tsiap-puh落去炒。
Lí ē-īng-eh tsham tsi̍t-kuá khe-tsiap-puh lo̍h-khì tshá.

情緒
khi-móo-tsih
彼个紅嬰仔今仔日khi-móo-tsih真䆀喔。
Hit ê âng-enn-á kin-á-ji̍t khi-móo-tsih tsin bái--oo.

奇檬子
khi-móo-tsih
你看起來khi-móo-tsih真袂䆀喔，拄著啥物好康的嘛講予阮聽一下。
Lí khuànn--khí-lâi khi-móo-tsih tsin bē-bái--oo, tú-tio̍h siánn-mi̍h hó-khang--ê mā kóng hōo guán thiann--tsi̍t-ē.

心情
khi-móo-tsih
看起來咱心肝的今仔日khi-móo-tsih無好喔，是啥人欺負你啊？
Khuànn--khí-lâi lán sim-kuann--ê kin-á-ji̍t khi-móo-tsih bô hó--oo, sī siánn khi-hū--lí--ah?

公里
khí-looh
對花蓮市區遮到豐田乎，差不多愛二十二khí-looh。
Uì Hua-liân tshī-khu tsia kàu Hong-tiân--honnh, tsha-put-to ài jī-tsa̍p-jī khí-looh.

色情幽會
khiű-khé
遐的政治人物攏嘛有予報紙報出來講揣人去khiű-khé。
Hia-ê tsìng-tī jîn-bu̍t lóng mā ū hōo pò-tsuá pò--tshut-lâi kóng tshuē lâng khì khiű-khé.

休憩
khiű-khé
阿基師去khiű-khé去予人查著。
A-ki-sai khì khiű-khé khì hōo lâng tshâ--tio̍h.

休息
khiű-khé
咱已經行一段路矣，先揣一間hoo-té-luh khiű-khé一下好無？
Lán í-king kiânn tsi̍t tuānn lōo--ah, sing tshuē tsi̍t king hoo-té-luh khiű-khé--tsi̍t-ē hó--bô?

杯子
khok-puh
你欲啉茶是無？這塊khok-puh無人用，你會用得提去啉。
Lí beh lim tê sī--bô? Tsit tè khok-puh bô lâng iōng, lí ē-īng-eh the̍h khì lim.

混凝土
khōng-ku-lí
路當咧埋水管，等埋好勢會khòng khōng-ku-lí。
Lōo tng-tih tâi tsuí-kóng, tán tâi hó-sè ē khòng khōng-ku-lí.

控固力
khōng-ku-lí
外口當咧修路，修理了會鋪 khōng-ku-lí。
Guā-kháu tng-tih siu lōo, siu-lí liáu ē phoo khōng-ku-lí.

海帶
khòng-buh
逐家攏愛啉 khòng-buh 湯。
Ta̍k-ke lóng ài lim khòng-buh thng.

昆布
khòng-buh
各位媽媽若欲𤉙湯，khòng-buh佮mí-sooh是上著味的。
Kok-uī mah--mah nā beh kûn-thng, khòng-buh kah mí-sooh sī siōng tio̍h-bī--ê.

霍亂
khoo-lé-lah
這馬無啥人會著khoo-lé-lah矣。
Tsit-má bô siánn-lâng ē tio̍h khoo-lé-lah--ah.

賄賂
oo-se
建設公司共政府官員oo-se，in董的已經去予關起來矣。
Kiàn-siat kong-si kā tsìng-hú kuann-uân oo-se, in táng--ê í-king khì hoo kuainn--khí-lâi--ah.

回扣
khoo-mí-sióng
你這擺𤆬團有提偌濟khoo-mí-sióng？
Lí tsit pái tshuā-thuân ū the̍h guā-tsē khoo-mí-sióng?

回扣
khoo-mí-sióng
你這擺𤆬團，一定提蓋濟khoo-mí-sióng乎？
Lí tsit-pái tshuā-thuân, it-tīng the̍h kài tsē khoo-mí-sióng--honnh?

大衣
khòo-tòo
這領khòo-tòo是阮媽媽在生上佮意的衫。
Tsit niá khòo-tòo sī gún mah--mah tsāi-sinn siāng kah-ì ê sann.

離合器
khu-lá-tsih
這台車是手排的，著愛會曉用khu-lá-tsih才有才調駛。
Tsit tâi tshia sī tshiú-pâi--ê, tio̍h ài ē-hiáu iōng khu-lá-tsih tsiah ū tsâi-tiāu sái.

面霜
khu-lì-mù
天氣冷矣，你的面愛抹一寡khu-lì-mù，面才袂必必。
Thinn-khì líng--ah, lí ê bīn ài buah tsi̍t-kuá khu-lì-mù, bīn tsiah bē pit-pit.

面霜
khu-lì-mù
天氣冷矣，你的面愛抹一寡khu-lì-mù，面較袂hau-hau。
Thinn-khì líng--ah, lí ê bīn ài buah tsi̍t-kuá khu-lì-mù, bīn khah bē hau-hau.

克林姆
khu-lì-mù
這塊pháng內底的餡是khu-lì-mù的，囡仔人一定愛食。
Tsit tè pháng lāi-té ê ānn sī khu-lì-mù--ê, gín-á-lâng it-tīng ài tsia̍h.

克林姆
khu-lì-mù
這塊pháng內底的khu-lì-mù猶閣燒燒，囡仔人一定愛食。
Tsit tè pháng lāi-té ê khu-lì-mù iáu-koh sio-sio, gín-á-lâng it-tīng ài tsia̍h.

收音機
la-jí-ooh
電腦時行了後，聽la-jí-ooh的人就沓沓仔較少矣。
Tiān-náu sî-kiânn liáu-āu, thiann la-jí-ooh ê lâng tō ta̍uh-ta̍uh-á khah tsió--ah.

球拍
la-kiat-tooh
人咧招拍球，緊來去借一支la-kiat-tooh。
Lâng leh tsio phah-kiû, kín lâi-khì tsioh tsi̍t ki la-kiat-tooh.

沒問題
la̋i-jiòo-bù
這件代誌到今應該算是la̋i-jiòo-bù矣。
Tsit kiānn tāi-tsì kàu-tann ing-kai sǹg-sī la̋i-jiòo-bù--ah.

安全
la̋i-jiòo-bù
安啦，遮有我佇咧，一定la̋i-jiòo-bù啦。
An--lah, tsia ū guá tī--leh, it-tīng la̋i-jiòo-bù--lah.

放心
la̋i-jiòo-bù
做你放心，有我佇遮，一定la̋i-jiòo-bù啦。
Tsò lí hòng-sim, ū guá tī tsia, it-tīng la̋i-jiòo-bù--lah.

無袖背心
la̋i-lín-gù
天氣變熱，足濟查埔人咧穿la̋i-lín-gù。
Thinn-khì piàn jua̍h, tsiok tsē ta-poo-lâng leh tshīng la̋i-lín-gù.

打火機
lài-tah
買香的時陣，頭家會送一寡lài-tah。
Bé hiunn ê sî-tsūn, thâu-ke ē sàng tsi̍t-kuá lài-tah.

打火機
lài-tah
我想欲食薰，你有lài-tah無？
Guá siūnn beh tsia̍h-hun, lí ū lài-tah--bô?

檸檬
le-bóng
這項菜內底有摻le-bóng著毋？Le-bóng味真厚真芳。
Tsit hāng tshài lāi-té ū tsham le-bóng tio̍h--m̄? Le-bóng bī tsin kāu tsin phang.

蕾絲花邊
lè-sìr
有一寡cosplay的衫是有車lè-sìr的。
Ū tsi̍t-kuá cosplay ê sann sī ū tshia lè-sìr--ê.

臺車
li-á-khah
彼台li-á-khah後壁載足濟物件。
Hit tâi li-á-khah āu-piah tsài tsiok tsē mi̍h-kiānn.

拖車
li-á-khah
彼台li-á-khah的後壁車足濟物件。
Hit tâi li-á-khah ê āu-piah tshia tsiok tsē mi̍h-kiānn.

台車
li-á-khah
彼台li-á-khah的頂懸載足濟物件。
Hit tâi li-á-khah ê tíng-kuân tsài tsiok tsē mi̍h-kiānn.

煤球
lia̋n-táng
古早人攏用lia̋n-táng起火。
Kóo-tsá-lâng lóng īng lia̋n-táng khí-hué.

紅蘿蔔
li̋n-jín
Li̋n-jín加食一寡對目睭蓋好蓋有幫助。
Li̋n-jín ke tsia̍h--tsi̍t-kuá tuì ba̍k-tsiu kài hó kài ū pang-tsōo.

紅蘿蔔
li̋n-jín
加食li̋n-jín對目睭有真大的幫助。
Ke tsia̍h li̋n-jín tuì ba̍k-tsiu ū tsin tuā ê pang-tsōo.

蘋果
lìn-gòo
較早lìn-gòo是蓋貴重的果子。
Khah-tsá lìn-gòo sī kài kuì-tiōng ê kué-tsí.

蘋果
lìn-gòo
較早有一款lìn-gòo叫做五爪lìn-gòo，是蓋貴重的物件。
Khah-tsá ū tsi̍t khuán lìn-gòo kiò-tsò gōo-jiáu lìn-gòo, sī kài kuì-tiōng ê mi̍h-kiānn.

螺絲起子
loo-lái-bà
你若無提loo-lái-bà捘會捘袂絚。
Lí nā bô the̍h loo-lái-bà tsūn ē tsūn bē ân.

里脊肉
lòo-suh
彼lòo-suh炒筍絲蓋好食，蓋著味喔。
He lòo-suh tshá sún-si kài hó-tsia̍h, kài tio̍h-bī--oo.

橡膠拖鞋
lóo-lí-á
猶原有袂少人會穿lóo-lí-á。
Iu-guân ū bē tsió lâng ē tshīng lóo-lí-á.

橡膠拖鞋
lóo-lí-á
有朋友感覺穿lóo-lí-á出門是真失禮的代誌。
Ū pîng-iú kám-kak tshīng lóo-lí-á tshut-mn̂g sī tsin sit-lé ê tāi-tsì.

瘧疾
ma-lá-lí-á
先生，伊這幾工拍寒拍熱，敢會是著ma-lá-lí-á？
Sian-sinn, i tsit kuí kang phah-kuânn-phah-jua̍h, kám ē sī tio̍h ma-lá-lí-á?

瘧疾
ma-lá-lí-á
Sia̋n-sé，伊這幾工連鞭喝寒連鞭喝熱，敢是著ma-lá-lí-á？
Sia̋n-sé, i tsit kuí kang liâm-mi huah kuânn liâm-mi huah jua̍h, kám sī tio̍h ma-lá-lí-á?

馬拉松
ma-lá-sóng
毋好猶未減肥就去參加ma-lá-sóng，會死人。
M̄ hó iáu-bē kiám-puî tō khì tsham-ka ma-lá-sóng, ē sí-lâng.

馬殺雞
ma-sà-tsì
你人無爽快會用得去予人ma-sà-tsì一下。
Lí lâng bô sóng-khuài ē-īng-eh khì hōo lâng ma-sà-tsì--tsi̍t-ē.

按摩
ma-sà-tsì
你人無爽快會用得去hông ma-sà-tsì一下。
Lí lâng bô sóng-khuài ē-īng-eh khì hông ma-sà-tsìì--tsi̍t-ē.

色情按摩
ma-sà-tsì
這看價數就知影毋是做一般的ma-sà-tsì。
Tse khuànn kè-siàu tō tsai-iánn m̄ sī tsò it-puann ê ma-sà-tsì.

麥克風
mái-kù
彼个阿伯逐擺提著mái-kù就毋肯放，你愛較注意毋好予伊上台。
Hit ê a-peh ta̍k-pái the̍h-tio̍h mái-kù tō m̄ khíng pàng, lí ài khah tsù-ì m̄ hó hōo i tsiūnn-tâi.

麥克風
mái-kù
彼个阿桑見擺攑mái-kù攏袂癮放，實在有影是乎。
Hit ê a-sáng kiàn-pái gia̍h mái-kù lóng bē giàn pàng, si̍t-tsāi ū-iánn sī--honnh.

三夾板
me-lí-á
你若無棄嫌，會當用me-lí-á枋落去做裝潢。
Lí nā-bô khì-hiâm, ē-tàng iōng me-lí-á-pang lo̍h-khì tsò tsong-hông.

三夾板
me-lí-á
你若無棄嫌，用me-lí-á枋lueh做裝潢就真媠矣。
Lí nā bô khì-hiâm, iōng me-lí-á-pang lueh tsò tsong-hông tō tsin suí--ah.

香瓜
me-lóng
最近me-lóng已經大出矣，會當加買一點仔。
Tsuè-kīn me-lóng í-king tuā-tshut--ah, ē-tàng ke bé--tsi̍t-tiám-á.

名片
mè-sì
你好，這是我的mè-sì，面頂有阮公司的住址佮電話。
Lí hó, tse sī guá ê mè-sì, bīn-tíng ū gún kong-si ê tsū-tsí kah tiān-uē.

裁縫車
mi-sín
阿媽的mi-sín會當車足濟款物件出來。
A-má ê mi-sín ē-tàng tshia tsiok tsē khuán mi̍h-kiānn tshut--lâi.

味噌
mí-sooh
你欲摻mí-sooh進前愛先試一下仔鹹汫，有的鹹汫無啥仝款。
Lí beh tsham mí-sooh tsìn-tsîng ài sing tshì tsi̍t-ē-á kiâm-tsiánn, ū ê kiâm-tsiánn bô siánn kāng-khuán.

馬達
mòo-tà
彼mòo-tà有淡薄仔燒燒矣，愛歇睏一下毋好予伊紡歹去。
He mòo-tà ū tām-po̍h-á sio-sio--ah, ài hioh-khùn--tsi̍t-ē m̄ hó hōo i pháng pháinn--khì.

耐龍
na̋i-lóng
其實有蓋濟款衫攏用na̋i-lóng做的。
Kî-si̍t ū kài tsē khuán sann lóng īng na̋i-lóng tsò--ê.

領帶
ne-kut-tái
入去正式的所在進前，攏愛先掛ne-kut-tái。
Ji̍p-khì tsìng-sik ê sóo-tsāi tsìn-tsîng, lóng ài sing kuà ne-kut-tái.

腦筋不正常
nőo-sín
伊頭殼nőo-sín去矣莫插伊。
I thâu-khak nőo-sín khì--ah mài tshap--i.

海苔
nóo-lih
這nóo-lih有摻麻仔足芳呢！
Tse nóo-lih ū tsham muâ-á tsiok phang--neh!

歐巴桑
oo-bá-sán
Oo-bá-sán你好，你欲愛的物件佇遮。
Oo-bá-sán lí hó, lí beh ài ê mi̍h-kiānn tī tsia.

歐吉桑
oo-jí-sáng
Oo-jí-sáng失禮，你講話較慢咧，我拄才聽無清楚。
Oo-jí-sáng sit-lé, lí kóng-uē kah bān--leh, guá tú-tsiah thiann bô tshing-tshóo.

黑輪
oo-lián
Seven-eleven的oo-lián規工攏有咧賣。
Seven-eleven ê oo-lián kui kang lóng ū leh bē.

人偶
oo-lín-gióo
這身oo-lín-gióo妝甲媠媠媠閣袂傷貴呢。
Tsit sin oo-lín-gióo tsng kah suí-suí-suí koh bē siunn kuì--neh.

洋娃娃
oo-lín-gióo
這間店賣的oo-lín-gióo攏蓋貴。
Tsit king tiàm bē ê oo-lín-gióo lóng kài kuì.

大姐
oo-nè-sàng
Oo-nè-sàng你的氣口嘛莫遐爾歹，你先坐落來，有啥物代誌咱好好仔講啦乎。
Oo-nè-sàng lí ê khuì-kháu mā mài hiah-nī pháinn, lí sing tsē--lo̍h-lâi, ū siánn-mih tāi-tsì lán hó-hó-á kóng--lah--honnh.

機車
oo-tóo-bái
Oo-tóo-bái是非常平常的交通工具，全台灣揣無人袂曉騎oo-tóo-bái的。
Oo-tóo-bái sī hui-siông pîng-siông ê kau-thong kang-khū, tsuân Tâi-uân tshuē bô lâng bē-hiáu khiâ oo-tóo-bái--ê.

大衣
òo-bà
天氣咧反寒矣，疊一領òo-bà較好。
Thinn-khì leh huán kuânn--ah, tha̍h tsi̍t niá òo-bà khah hó.

柏青哥
pha-tsìn-kòo
Pha-tsìn-kòo這陣佇台灣較無流行矣。
Pha-tsìn-kòo tsit-tsūn tī Tâi-uân khah bô liû-hîng--ah.

百分比
pha̋-siàn-tòo
Tsioo-kóo-lè-tòo乎愛選七十五pha̋-siàn-tòo以上的對身體較好。
Tsioo-kóo-lè-tòo--honnh ài suán tshit-tsa̍p-gōo pha̋-siàn-tòo í-siōng--ê tuì sin-thé khah hó.

百分率
pha̋-siàn-tòo
台北市長的候選人內面，柯P的支持度pha̋-siàn-tòo較懸。
Tâi-pak tshī-tiúnn ê hāu-suán-jîn lāi-bīn, Kho-P ê tsi-tshî-tōo pha̋-siàn-tòo khah kuân.

麵包
pháng
這間pháng店內底的pháng芳甲敢若啥，敢是有摻一寡阿沙不魯的化學藥品？
Tsit king pháng-tiàm lāi-té ê pháng phang kah ká-ná siannh, kám-sī ū tsham tsi̍t-kuá a-sa-puh-luh ê huà-ha̍k io̍h-phín?

爆胎
phàng-kù
彼跤踏車phàng-kù矣，愛去補內胎矣。
He kha-ta̍h-tshia phàng-kù--ah, ài khì póo lāi-thai--ah.

鋼琴
phi-á-nooh
對學音樂的人來講，會曉搬phi-á-nooh是蓋基本的代誌。
Tuì o̍h im-ga̍k ê lâng lâi kóng, ē-hiáu puann phi-á-nooh sī kài ki-pún ê tāi-tsì.

鐵鉗
phiàn-tsih
啥人去鬥提一支phiàn-tsih來共釘仔鋏予開。
Siánn-lâng khì tàu the̍h tsi̍t ki phiàn-tsih lâi kā ting-á giap hoo khui.

桌球
phi̋n-phóng
咱會使拍phi̋n-phóng來練身體。
Lán ē-sái phah phi̋n-phóng lâi liān sin-thé.

乒乓球
phi̋n-phóng
Phi̋n-phóng是一項對身體真好的運動。
Phi̋n-phóng sī tsi̍t hāng tuì sin-thé tsin hó ê ūn-tōng.

幫浦
phòng-phù
水紡無啥會起去，可能愛閣鬥一台phòng-phù來鬥紡。
Suí pháng bô siánn ē khí--lì, khó-lîng ài koh tàu tsi̍t tâi phòng-phù lâi tàu pháng.

幫浦
pháng-phù
水紡袂起去，可能愛閣鬥一台pháng-phù來鬥紡。
Suí pháng bē khí--lì, khó-lîng ài koh tàu tsi̍t tâi pháng-phù lâi tàu pháng.

螺旋槳
phu-lóo-phé-lá
彼台直升機的phu-lóo-phé-lá開始咧轉矣，咱愛閃較開的，才袂有危險。
Hit tâi ti̍t-sing-ki ê phu-lóo-phé-lá khai-sí teh tńg--ah, lán ài siám khah khui--ê, tsiah bē ū huî-hiám.

螺旋槳
phu-lóo-phé-lá
有人佇風颱天peh山煞無去矣，地方政府就派一台phu-lóo-phé-lá緊共伊揣轉來。
Ū lâng tī hong-thai-thinn peh-suann suah bô--khì--ah, tē-hng tsìng-hú tō phài tsi̍t tâi phu-lóo-phé-lá kín kā i tshuē--tńg-lâi.

布魯司
pu-lù-sù
彼對翁仔某學的是正派的pu-lù-sù，跳甲誠好看。
Hit tuì ang-á-bóo o̍h--ê sī tsìng-phài ê pu-lù-sù, thiàu kah tsiânn hó-khuànn.

布魯司
pu-lù-sù
彼對翁仔某跳的pu-lù-sù真正派。
Hit tuì ang-á-bóo thiàu ê pu-lù-sù tsin tsìng-phài.

沙卡哩巴
sa-khá-lí-bah
Sa-khá-lí-bah內底搵料的味是有較重淡薄仔。
Sa-khá-lí-bah lāi-té ùn-liāu ê bī sī ū khah tāng--tām-po̍h-á.

沙卡哩巴
sa-khá-lí-bah
Sa-khá-lí-bah內底搵料的味蓋重。
Sa-khá-lí-bah lāi-té ùn-liāu ê bī kài tāng.

櫻花
sa-khú-lah
佇日本，sa-khú-lah開的彼當陣規坪紅記記蓋媠。
Tī Ji̍t-pún, sa-khú-lah khui ê hit-tang-tsūn kui phiânn âng-kì-kì kài suí.

生魚片
sa-sí-mih
食日本料理定定會點sa-sí-mih來食。
Tsia̍h Ji̍t-pún liāu-lí tiānn-tiānn-ē tiám sa-sí-mih lâi tsia̍h.

生魚片
sa-sí-mih
食sa-sí-mih的時會使搵一寡ua-sá-bih佮豆油。
Tsia̍h sa-sí-mih ê sî ē-sái ùn tsi̍t-kuá ua-sá-bih kah tāu-iû.

優待
sa̋-bì-sù
這項菜是阮頭家招待的，予恁sa̋-bì-sù一下。
Tsit hāng tshài sī gún thâu-ke tsiau-thāi--ê, hōo lín sa̋-bì-sù--tsi̍t-ē.

優惠
sa̋-bì-sù
阮買遮爾濟物件，頭家你嘛sa̋-bì-sù一下算較俗咧。
Gún bé tsiah-ní tsē mi̍h-kiānn, thâu-ke lí mā sa̋-bì-sù--tsi̍t-ē sǹg khah sio̍h--leh.

優惠
sa̋-bì-sù
你才買二百箍就叫我共你sa̋-bì-sù，你食較䆀啦。
Lí tsiah bé nn̄g-pah khoo tō kiò guá kā lí sa̋-bì-sù, lí tsia̍h kah bái--lah.

尺寸
sài-sù
你先量一下仔sài-sù，才袂講買轉去發覺穿袂落去。
Lí sing niû tsi̍t-ē-á sài-sù, tsiah bē kóng bé--tńg-khì huat-kak tshīng bē lo̍h--khì.

尺寸
sài-sù
你買家具進前先量一下仔sài-sù。
Lí bé ka-khū tsìn-tsîng sing niû tsi̍t-ē-á sài-sù.

保險套
sak-khuh
應該愛對國小、初中就開始教sak-khuh按怎用較安全。
Ing-kai ài tuì kok-sió, tshoo-tiong tō khai-sí kà sak-khuh án-tsuánn īng khah an-tsuân.

樣品
sa̋m-phú-luh
咱買物件進前著先看sa̋m-phú-luh看覓有佮意無。
Lán bé mi̍h-kiānn tsìn-tsîng tio̍h sing khuànn sa̋m-phú-luh khuànn-māi ū kah-ì--bô.

西裝
se-bí-looh
到今，查埔囡仔若欲參加正式的宴會，嘛是仝款愛穿se-bí-looh。
Kàu-tann, ta-poo-gín-á nā beh tsham-ka tsìng-sik ê iàn-huē, mā sī kāng-khuán ài tshīng se-bí-looh.

安全
sè-hù
咱按呢做應該是無問題、sè-hù啦。
Lán án-ne tsò ing-kai sī bô-būn-tê sè-hù--lah.

修飾
si-á-geh
你先粗坯做一下才閣來si-á-geh就好。
Lí sing tshoo-phe tsò--tsi̍t-ē tsiah koh lâi si-á-geh tō hó.

造型
siat-tooh
咱欲去予人請進前先來去siat-tooh一下。
Lán beh khì hōo lâng tshiánn tsìn-tsîng sing lâi-khì siat-tooh--tsi̍t-ē.

做頭髮
siat-tooh
欲過年矣，逐家攏會去予頭毛店siat-tooh一下。
Beh kuè-nî--ah, ta̍k-ke lóng ē khì hōo thâu-mn̂g-tiàm siat-tooh--tsi̍t-ē.

襯衫
siat-tsuh
這軀siat-tsuh愛疊一个好的ne-kut-tái較正式。
Tsit su siat-tsuh ài tha̍h tsi̍t ê hó ê ne-kut-tái khah tsìng-sik.

吐司
sio̍k-pháng
早起時會用得用sio̍k-pháng𩛩煎卵做早起頓。
Tsá-khí-sî ē-īng-eh iōng sio̍k-pháng kauh tsian-nn̄g tsò tsá-khí-tǹg.

不鏽鋼
sir-tián-lè-sù
這坩sir-tián-lè-sù的鼎是雙胎的喔。
Tsit khann sir-tián-lè-sù ê tiánn sī siang-the--ê--oo.

醬料
sòo-sù
青菜煠好了後才閣摻一寡sòo-sù。
Tshenn-tshài sa̍h-hó liáu-āu tsiah koh tsham tsi̍t-kuá sòo-sù.

速可達
su-khù-tà
查某人騎su-khù-tà較好，騎傷大隻的會捒袂振動。
Tsa-bóo-lâng khiâ su-khù-tà khah hó, khiâ siunn tuā tsiah--ê ē sak bē tín-tāng.

塑膠車
su-khù-tà
查某人騎su-khù-tà較好，彼種一二五的會捒袂振動。
Tsa-bóo-lâng khiâ su-khù-tà khah hó, hit tsióng it-jī-ngōo--ê ē sak bē tín-tāng.

拖鞋
su-lit-pah
借我一支su-lit-pah拍虼蚻。
Tsioh guá tsi̍t ki su-lit-pah phah ka-tsuā.

脫衣舞
su-tó-lip-puh
彼間牛肉場有咧跳su-tó-lip-puh。
Hit king gû-bah-tiûnn ū leh thiàu su-tó-lip-puh.

脫衣舞
su-tó-lip-puh
有抓耙仔報講彼間牛肉場有咧跳su-tó-lip-puh，所以警察佇後壁徛壁欲來掠。
Ū jiàu-pê-á pò kóng hit king gû-bah-tiûnn ū leh thiàu su-tó-lip-puh, sóo-í kíng-tshat tī āu-piah khiā piah beh lâi lia̍h。

壽司
sú-sih
阮查某孫上愛食sú-sih。
Gún tsa-bóo-sun siōng ài tsia̍h sú-sih.

黃蘿蔔
tha-khú-áng
古早時的飯會配一粒梅仔佮一塊tha-khú-áng。
Kóo-tsá-sî ê pn̄g ē phuè tsi̍t lia̍p muî-á kah tsi̍t tè tha-khú-áng.

黃蘿蔔
tha-khú-áng
佇咧古早時陣，便當攏會配一粒梅仔佮一塊tha-khú-áng。
Tī-leh kóo-tsá sî-tsūn, piān-tong lóng-ē phuè tsi̍t lia̍p muî-á kah tsi̍t tè tha-khú-áng.

計程車
tha-khú-sih
大眾運輸較普遍了後，tha-khú-sih就無啥人坐矣。
Tāi-tsiòng ūn-su khah phóo-phiàn liáu-āu, tha-khú-sih tō bô siánn-lâng tsē--ah.

疊蓆
tha-thá-mih
睏Tha-thá-mih比睏眠床較涼較爽快。
Khùn tha-thá-mih pí khùn bîn-tshn̂g khah liâng khah sóng-khuài.

塌塌米
tha-thá-mih
Tha-thá-mih佇反天的時陣嘛無啥會溼溼，蹛起來蓋快活。
Tha-thá-mih tī huán-thinn ê sî-tsūn mā bô sánn ē sip-sip, tuà--khí-lâi kài khuìnn-ua̍h.

輪胎
thài-ià
我彼台車最近才換四个thài-ià。
Guá hit tâi tshia tsuè-kīn tsiah uānn sì ê thài-ià.

輪胎
thài-ià
我彼台車最近才共四个thài-ià全部換過一遍。
Guá hit tâi tshia tsuè-kīn tsiah kā sì ê thài-ià tsuân-pōo uānn-kuè--tsi̍t-piàn.

瓷磚
thài-lù
這種thài-lù會使擋水。
Tsit tsióng thài-lù ē-sái tòng suí.

瓷磚
thài-lù
灶跤的thài-lù已經必開矣，愛敲電話叫師傅來換。
Tsàu-kha ê thài-lù í-king pit--khui--ah, ài khà-tiān-uē kiò sai-hū lâi uānn.

墨魚
thak-khooh
這種thak-khooh的皮蓋厚、蓋khiū、蓋好食。
Tsit tsióng thak-khooh ê phê kài kāu, kài khiū, kài hó-tsia̍h.

探戈
thàn-gòo
Thàn-gòo是一款蓋文雅的舞蹈。
Thàn-gòo sī tsi̍t khuán kài bûn-ngá ê bú-tō.

探戈
thàn-gòo
In跳thàn-gòo跳甲滿埕四界飛。
In thiàu thàn-gòo thiàu kah muá tiânn sì-kè pue.

衣櫥
thàng-sù
這thàng-sù是阿媽的嫁粧嫁來的。
Tse thàng-sù sī a-má ê kè-tsng kà--lâi--ê.

網球
the-ní-suh
拍the-ní-suh愛走來走去的，蓋忝。
Phah the-ní-suh ài tsáu-lâi-tsáu-khì--ê, kuà thiám.

甜不辣
thia̋n-pú-lah
Seven-eleven的thia̋n-pú-lah規工攏有咧賣。
Seven-eleven ê thia̋n-pú-lah kui kang lóng ū leh bē.

甜不辣
thia̋n-pú-lah
彼擔暗時佇夜市仔咧賣thia̋n-pú-lah，誠受歡迎，生理有夠好的。
Hit tànn àm-sî tī iā-tshī-á leh bē thia̋n-pú-lah, tsiânn siū huan-gîng, sing-lí ū-kàu hó--ê.

卡車
thoo-lá-khuh
Thoo-lá-khuh駛過去了後空氣誠䆀。
Thoo-lá-khuh sái--kuè-khì liáu-āu khong-khì tsiânn bái.

卡車
thoo-lá-khuh
Thoo-lá-khuh駛過去，烏煙黗飛四界，空氣誠䆀。
Thoo-lá-khuh sái--kuè-khì, oo-ian-thûn pue sì-kè, khong-khì tsiânn bái.

西紅柿
thoo-má-tooh
這馬thoo-má-tooh愈來愈甜，毋好食傷濟。
Tsit-má thoo-má-tooh jú lâi jú tinn, m̄ hó tsia̍h siunn tsē.

多桑
tóo-sàng
以早的tóo-sàng蓋有尊嚴，佮這馬無啥仝款。
Í-tsá ê tóo-sàng kài ū tsun-giâm, kah tsit-má bô siánn kāng-khuán.

巧克力
tsioo-kóo-lè-tòo
查埔囡仔定定會送tsioo-kóo-lè-tòo予查某囡仔，想袂到煞予人愈食愈肥。
Ta-poo-gín-á tiānn-tiānn ē sàng tsioo-kóo-lè-tòo hōo tsa-bóo-gín-á, siūnn bē kàu suah hōo lâng jú tsia̍h jú puî.

巧克力
tsioo-kóo-lè-tòo
這馬蓋濟查埔囡仔會送tsioo-kóo-lè-tòo予查某囡仔食。
Tsit-má kài tsē ta-poo-gín-á ē sàng tsioo kóo lè tòo hōo tsa-bóo-gín--á tsia̍h.

小費
tsit-puh
你去店裡若食了愛會記得予人tsit-puh。
Lí khì tiàm--lí nā tsia̍h-liáu ài ē-kì-tit hōo jîn-tsit puh.

烏龍麵
u-lóng
彼間的u-lóng麵蓋khiū，有閒的時陣會使做伙去食看覓。
Hit king ê u lóng mī kài khiū, ū-îng ê-sî-tsūn ē-sái tsò-hué khì tsia̍h-khuànn-māi.

華爾茲
ua-lú-tsuh
In一定是練習誠久才有法度跳ua-lú-tsuh跳甲遮爾媠。
In it-tīng-sī liān-si̍p tsiânn-kú tsiah-ū huat-tōo thiàu ua lú tsuh thiàu-kah tsiah-ní-suí.

華爾茲
ua-lú-tsuh
下晡的門口埕，la-jí-ooh傳來ua-lú-tsuh的歌。
Ē-poo-ê mn̂g-kháu-tiânn, la jí ooh thuân-lâi ua lú tsuh ê kua.

芥末
ua-sá-bih
這ua-sá-bih哪會遐爾薟啦？薟甲會擤鼻。
Tsit ua sá bih ná-ē hiah-nī hiam--lah? Hiam kah ē sǹg-phī.

山葵醬
ua-sá-bih
這ua-sá-bih足薟的，會擤鼻喔。
Tsit ua sá bih tsiok hiam-ê, ē sǹg-phī ooh.

白襯衫
ua̋i-siat-tsuh
穿ua̋i-siat-tsuh看起來較有精神。
Tshīng ua̋i siat tsuh khuànn--khí-lâi khah-ū tsing-sîn.

白襯衫
ua̋i-siat-tsuh
穿ua̋i-siat-tsuh看起來較有精神款。
Tshīng ua̋i siat tsuh khuànn--khí-lâi khah-ū tsing-sîn khuán.

運將
ùn-tsiàng
這馬ùn-tsiàng趁錢是愈來愈辛苦。
Tsit-má ùn-tsiàng thàn-tsînn sī jú-lâi-jú sin-khóo.

司機
ùn-tsiàng
做ùn-tsiàng是愈來愈歹趁錢。
Tsò ùn-tsiàng sī jú-lâi-jú pháinn-thàn-tsînn.

飯店或旅館的女服務員、女中
nè-tsiàng
這間飯店的nè-tsiàng攏足有禮貌的。
Tsit-king pn̄g-tiàm-ê nè tsiàng lóng tsiok ū lé-māu ê.

日本古裝武打戲
tshia̋n-pá-lah
Tshia̋n-pá-lah是阮阿公較早上愛看的戲。
Tshia̋n pá lah sī gún a-kong khah-tsá siāng-ài khuànn-ê hì.

若元錠健胃整腸藥
ua-khá-móo-tooh
你若欲顧胃腸，予胃腸較好咧，愛會記得逐工食ua-khá-móo-tooh。
Lí nā beh kòo uī-tn̂g, hōo uī-tn̂g khah-hó leh, ài ē-kì-tit ta̍k-kang tsia̍h ua khá móo tooh.

特多龍
the-thóo-lóng
有的衫伊的布料是the-thóo-lóng。
Ū-ê sann i-ê pòo-liāu sī the thóo lóng.

