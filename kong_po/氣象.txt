我是阿宏。各位觀眾朋友，逐家gâu早。

咱來看這禮拜的天氣。
對這張圖面頂乎，咱來看遮。
佇太平洋遮有一个足厚的雲，這个雲就是熱帶性低氣壓。
低氣壓進入南海了後會增強，差不多是今仔日暗時抑是明仔載會變做風颱。

差不多是拜六暗到禮拜，所以去澎湖、金門的朋友，抑是欲出國的朋友著較細膩的。
啊對咱台灣的影響就是雲會徙較倚入來，會有西北雨。

紲落來，今年第五號風颱，珍珠風颱，佇遮。
這个風颱，差不多是拜六、禮拜經過日本的東爿的外海。
猶毋過離日本應該閣有一塊仔，應該是無直接的影響。但是會有雨啦。
所以講，欲去日本的朋友，可能會小可仔受著天氣的影響，但是風颱應該是無啥影響。
啊佮咱台灣有關係的是拄才講的，南爿水氣紮入來，一直到禮拜。
可能南部、東部會有淡薄仔雨。北部、中部可能著愛注意西北雨。
所以觀眾朋友出門愛會記得紮雨傘喔。
未來天氣差不多是這種情形。

若問講最近紲落來是毋是閣會有風颱？上少這四五工是無[看見]啦。觀眾朋友應該是免煩惱。




