


時鐘，時鐘，你哪會遮無閒?
Sî-tsing, sî-tsing, lí ná-ē tsia bô-îng?

你的快樂佇佗位?
Lí-ê khuài-lo̍k tī-tó-uī?

鉛筆盒仔貯啥物?
Iân-pit a̍p-á té siánn-mi̍h?

啥人腹肚枵？
Siánn-lâng pak-tóo-iau？

你咧想啥物？
Lí--leh siūnn siánn-mi̍h？

這本冊偌濟錢？
Tsit-pún-tsheh juā-tsuē-tsînn？

這个囡仔這改考試進步幾分？
Tsit-ê gín-á tsit-kái khó-tshì tsìn-pōo kuí-hun？

桌頂的箸賰幾跤？
Toh-tíng-ê tī tshun kuí kha？

你暗頓想欲食啥物？
Lí àm-tǹg siūnn-beh-tsia̍h siánn-mi̍h？

你做過啥物摒掃的工課？做的時陣愛注意啥貨？
Lí tsò--kuè siánn-mi̍h piànn-sàu-ê khang-khuè？Tsò--ê sî-tsūn ài-tsù-ì siánn-hè？

請問當時比賽？
Tshiánn-mn̄g tang-sî pí-sài？

咱的車位佇佗？
Lán-ê tshia uī-tī tó？

阿賢幾歲？阿明講話的氣口，袂輸大企業家。
A hiân kuí hè？A-bîng kóng-uē-ê khuì-kháu, bē-su tuā-khì-gia̍p ke.

老師拄才講的是啥物意思？我無細膩睏去矣，啥物攏無聽見。
Lāu-su tú-tsiah kóng-ê sī-siánn-mih ì-sù？Guá-bô sè-jī khùn-khì--ah, siánn-mi̍h lóng-bô thiann-kìnn.

敲電話欲揣方小姐的是啥物人？
Khà-tiān-uē beh-tshuē hong sió-tsiá ê-sī siánn-mih-lâng？

阿婆佮先生娘上有可能是啥物關係？
A-pô kah sian-senn-niû siāng-ū khó-lîng sī-siánn-mih kuan-hē？

空格仔內揀佗一个選項上適當？
Khàng keh-á lāi kíng toh-tsi̍t-ê suán-hāng siōng sik-tòng？

請問下面佗一个選項無這款的用法？
Tshiánn-mn̄g ē-bīn toh-tsi̍t-ê suán-hāng bô tsit-khuán-ê īng-huat？

請問這句話描述的內容，袂當用下面佗一句來代替？
Tshiánn-mn̄g tsit-kù-uē biâu-su̍t ê lāi-iông, bē-tàng-īng ē-bīn tó tsi̍t-kù lâi tāi-thè？

請問下面佗一項較符合對話的情境？
Tshiánn-mn̄g ē-bīn tó tsi̍t-hāng khah-hû-ha̍p tuì-uē ê tsîng-kíng？

你若欲留字條予恁阿母，講你無欲轉來食暗頓，你愛按怎寫？
Lí nā beh lâu-jī-tiâu hōo lín a-bú, kóng-lí bô-beh tńg-lâi tsia̍h-àm-tǹg, lí ài-án-tsuánn siá？

恁這个查某囝第幾？
Lín tsit-ê tsa-bóo-kiánn tē-kuí？

請問丁太太的查某囝今年幾歲？
Tshiánn-mn̄g ting thài thài--ê tsa-bóo-kiánn kin-nî kuí hè？

金瓜、香菇、大頭菜，你欲煮啥菜？
Kim-kue 、 hiunn-koo 、 tuā-thâu-tshài, lí beh tsú siánn tshài？

阿母搖，阿媽惜，搖來搖去，阿弟仔有睏無？
A-bú iô, a-má sioh, iô lâi iô khì, a tī á ū khùn bô？

敲一通電話，問阿媽食飽矣袂？
Khà tsi̍t-thong tiān-uē, mn̄g a-má tsia̍h-pá--ah bē？

這抑彼？
Tsit ia̍h hit？

這个抑是彼个？
Tsit-ê ia̍h-sī hit-ê？

你是欲去台北，抑是欲去台南？
Lí-sī beh-khì tâi pak, ia̍h-sī beh-khì tâi lâm？

你講咧?
Lí kóng-leh?

好啊，拜幾？
Hó--ah, pài kuí？

明仔載初幾？
Bîn-á-tsài tshoo kuí？

伊買幾片？
I bué kuí phiàn？

伊買佗三本冊？
I bé tó sann pún tsheh？




這個囡仔敢是你?
Tsit kò gín-á kám-sī lí?

你毋是講電腦真gau5，真巧，敢會使叫伊共我掠龍一下?
Lí m̄-sǐ kóng tiān-náu tsin gâu, tsin khiáu, kám ē-sái kiò i-kā guá lia̍h-lîng tsi̍t-ē?

咱十點才來去，會使無?
Lán tsa̍p-tiám tsiah lâi-khì, ē-sái bô?

這枝筆你的是無？
Tsit ki pit lí-ê sī-bô？

這枝筆你的著無？
Tsit ki pit lí-ê tio̍h--bô？

這枝筆你的著毋？
Tsit ki pit lí-ê tio̍h m̄？

近來身體好無？
Kīn-lâi sin-thé hó--bô？

近來身體好毋？
Kīn-lâi sin-thé hó m̄？

你有錢無？
Lí ū-tsînn bô？

伊會來袂？
I ē-lâi bē？

伊會曉袂？
I ē-hiáu bē？

你欲kah我做伙來去食飯無？
Lí beh-kah guá tsò-hué lâi-khì tsia̍h-pn̄g bô？

你欲kah我做伙來去食飯乎？
Lí beh-kah guá tsò-hué lâi-khì tsia̍h-pn̄g--honnh？

會使借錢抑是袂使？
Ē-sái tsioh-tsînn ia̍h-sī bē-sái？

我穿按呢有媠抑無媠？
Guá tshīng án-ni ū suí a̍h bô suí？

跤開始咧疼矣，毋知影病院行會到行袂到？
Kha khai-sí teh thiànn--ah, m̄-tsai-iánn pēnn-īnn kiânn ē-kàu kiânn bē kàu？

食飽未？
Tsia̍h-pá--buē？




