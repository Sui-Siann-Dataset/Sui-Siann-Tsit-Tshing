人人去泅水，干焦阿英毋去。
Lâng-lâng khì siû-tsuí, kan-na A-ing m̄ khì.

事事攏愛倚靠人。
Sū-sū lóng ài uá-khò--lâng.

日日消磨，無趁錢袂用得。
Ji̍t-li̍t siau-môo, bô thàn-tsînn bē-īng--tit.

步步攏愛教。
Pōo-pōo lóng ài kà.

一一解說清楚。
It-it kái-sueh tshing-tshó.

萬萬毋通去。
Bān-bān m̄-thang khì.

足足予伊趁三百萬。
Tsiok-tsiok hōo i thàn sann-pah-bān.

白白食一頓。
Pe̍h-pe̍h tsia̍h tsi̍t tǹg.

這碗飯冷冷。
Tsit uánn pn̄g líng-líng.

附近的工廠攏會佇三更半暝偷偷仔排垃圾水，所以最近溝仔水攏濁濁，逐家只好買RO水來lim。
Hù-kīn ê kang-tshiúnn lóng ē tī sann-kenn-puànn-mê thau-thau-á pâi lah-sap-tsuí, sóo-í tsuè-kīn kau-á-suí lóng lô-lô, ta̍k-ke tsí-hó bé RO tsuí lâi lim.

這粒梨仔脆脆真好食。
Tsit lia̍p lâi-á tshè-tshè tsin hó-tsia̍h.

肉愛先佮料攪攪咧才開始煎。
Bah ài sing kah liāu kiáu-kiáu--leh tsiah khai-sí tsian.

馬鈴薯佮蔥頭愛先抐抐開才通開始炒。
Má-lîng-tsî kah tshang-thâu ài sing lā-lā khui tsiah thang khai-sí tshá.

抐抐咧就共崁起來翕一時。
Lā-lā--leh tō kā khàm khí-lâi hip--tsi̍t-sî.

想想咧猶是決定bua̋i（無愛）去。
Siūnn-siūnn--leh iáu sī kuat-tīng bua̋i khì.

睏睏咧才閣講。
Khùn-khùn--leh tsiah koh kóng.

衫收收好緊去睏。
Sann siu-siu-hó kín khì khùn.

肉愛炒炒熟才通好食。
Bah ài tshá-tshá-si̍k tsiah thang-hó tsia̍h.

代誌愛共問問清楚。
Tāi-tsì ài kā mn̄g-mn̄g tshing-tshó.

花矸仔囥佇遐好勢好勢，你共伊挵挵破創啥。
Hue-kan-á khǹg tī hia hó-sè-hó-sè, lí kā i lòng-lòng--phuà tshòng siannh.

阿弟仔猶未發喙齒，所擺媽(ma̋)攏愛先共飯哺哺幼才飼弟(ti̋)食。
A-tī-á á-bē huat tshuì-khí, sóo-pái ma̋ lóng ài sing kā pn̄g pōo-pōo-iù tsiah tshī ti̋ tsia̍h.

遐的索仔割割予斷。
Hia ê soh-á kuah-kuah hōo tn̄g.

遐的塗豆共擘擘予開. 
Hia-ê thôo-tāu kā peh-peh hōo khui.

你若好奇烏蒜頭的做法，其實彼ā無啥，蒜頭擘擘予開曝予焦就完成矣。
Lí nā hònn-kî oo-suàn-thâu ê tsò-huat, kî-si̍t he ā bô siánnh, suàn-thâu peh-peh hōo khui pha̍k hōo ta tō uân-sîng--ah.

高麗愛烘烘予軟才切會開。
Ko-lê ài hang-hang hōo nńg tsiah tshiat ē khui.

塑膠管愛烘烘予軟才有法度拗彎曲.
Sok-ka-kóng ài hang-hang hōo nńg tsiah ū huat-tōo áu uan-khiau.

伊的面粉粉粉。
I ê bīn hún-hún-hún.

這枝竹篙長長長。
Tsit ki tik-ko tn̂g-tn̂g-tn̂g.

你麵煮甲燒燒燒。
Lí mī tsú kah sio-sio-sio.

寒天的水冷冷冷。
Kuânn-thinn ê tsuí líng-líng-líng.

肥肉食傷濟畏畏畏。
Puî-bah tsia̍h siunn-tsē uì-uì-uì.

伊足大箍肉肉肉。
I tsiok tuā-khoo bah-bah-bah.

彼蕊花開甲紅紅紅。
Hit luí hue khui-kah âng-âng-âng.

彼粒石頭硬硬硬。
Hit lia̍p tsio̍h-thâu ngē-ngē-ngē.

伊的皮膚白白白。
I ê phê-hu pe̍h-pe̍h-pe̍h.

這碗塗豆湯炕甲綿綿綿，誠好落喉。
Tsit uánn thôo-tāu-thng khòng kah mî-mî-mî, tsiânn hó lo̍h-âu.

你的皮膚摸起來幼幼幼，袂輸咧gín-á咧。
Lí ê phuê-hu bong--khí-lâi iù-iù-iù, bē-su teh gín-á--leh.

山頂攏罩霧，白茫茫的啥物攏看無。
Suann-tíng lóng tà-bū, pe̍h-bông-bông--ê siánn-mi̍h lóng khuànn-bô.

伊驚甲面色白捽捽。
I kiann kah bīn-sik pe̍h-sut-sut.

蔥仔佮菜頭攏白蔥蔥。
Tshang-á kah tshài-thâu lóng pe̍h-tshang-tshang.

他的皮膚白蔥蔥的。
Thann ê phuê-hu pe̍h-tshang-tshang--ê.

我的鞋仔洗甲白鑠鑠。
Guá ê ê-á sé kah pe̍h-siak-siak.

光映映的店內啥物攏有咧賣，厝邊隔壁煮菜的時無鹽、無豆iu(油)，攏會叫厝裡的囡仔走來買。
Kng-iànn-iànn ê tiàm-lāi siánn-mi̍h lóng ū teh bē, tshù-pinn-keh-piah tsú-tshài ê sî bô iâm, bô tāu-iu, lóng ē kiò tshù--lí ê gín-á tsáu-lâi bé.

照理講，都九點外矣，外口的天色應當是光映映才著！為啥物猶閣是暗殕殕？
Tsiàu lí kóng, to káu-tiám-guā--ah, guā-kháu ê thinn-sik ing-tong sī kng-iànn-iànng tsiah tio̍h! Uī-siánn-mi̍h iáu-koh sī àm-phú-phú?

月娘光映映，賊仔偷挖壁。
Gue̍h-niû kng-iànn-iànn, tsha̍t-á thau óo piah.

出去活跳跳，轉厝食一下死翹翹。
Tshut--khì ua̍h-thiàu-thiàu, tńg tshù tsia̍h tsi̍t-ē sí-khiàu-khiàu.

你頭毛喙鬚白，老硞硞矣，猶閣想欲佮人娶媠某喔？
Lí thâu-mn̂g tshuì-tshiu pe̍h, lāu-khok-khok--ah, iáu-koh siūnn-beh kah lâng tshuā suí bóo--ooh?

等我趁有錢了後，咱來去世界行透透。
Tán guá thàn ū tsînn liáu-āu, lán lâi-khì sè-kài kiânn-thàu-thàu.

伊無暝無日南北二路行透透。
I bô-mê-bô-ji̍t lâm-pak-jī-lōo kiânn-thàu-thàu.

伊咧問逐家欲食啥。我欲芳絳絳的油蔥餅，你咧？
I teh mn̄g ta̍k-ke beh tsia̍h siánnh. Guá beh phang-kòng-kòng ê iû-tshang-piánn, lí--leh?

芳絳絳閣膨皮膨皮，真想共偷唚一下。
Phang-kòng-kòng koh phòng-phuê-phòng-phuê, tsin siūnn kā thau tsim--tsi̍t-ē.

王太太，恁新婦實在真gâu，煮甲一桌頂芳絳絳。
Ông thài-thài, lín sin-pū si̍t-tsāi tsin gâu, tsú kah tsi̍t toh-tíng phang-kòng-kòng.

今仔日外口的天氣冷吱吱，看你規个人寒甲欲擋袂牢矣，先去洗身軀看會較好無。
Kin-á-ji̍t guā-kháu ê thinn-khì líng-ki-ki, khuànn lí kui ê lâng kuânn-kah beh tòng bē tiâu--ah, sing-khì sé-sing-khu khuànn ē khah hó--bô.

我拄才騎oo-tóo-bái騎甲規个人冷吱吱，敢袂使先予我洗身軀？
Guá tú-tsiah khiâ oo-tóo-bái khiâ-kah kui ê lâng líng-ki-ki, kám bē-sái sing hōo guá sé-sing-khu?

這枝劍磨甲利閃閃。
Tsit ki kiàm buâ-kah lāi-siám-siám.

彼个查埔食甲肥朒朒。
Hit-ê ta-poo tsia̍h-kah puî-lut-lut.

新娘衫若無紅phann-phann，按呢哪會喜氣？
Sin-niû-sann nā-bô âng-phann-phann, án-ne ná-ē hí-khì?

你的面紅記記，是咧歹勢喔？
Lí ê bīn âng-kì-kì, sī leh pháinn-sè--ooh?

這粒lìn-gòo看起來紅記記，愛緊食，無驚會傷紅。
Tsit-lia̍p lìn-gòo khuànn--khí-lâi âng-kì-kì, ài kín tsia̍h, bô kiann ē siong âng.

阿爸原本的頭毛是烏㽎㽎的，才無幾年suah攏白矣。
A-pa guân-pún ê thâu-mn̂g sī oo-sìm-sìm--ê, tsiah bô kuí-nî suah lóng pe̍h--ah.

阿兄，頭前的路烏趖趖，咱就莫行過去矣好無？
A-hiann, thâu-tsîng ê lōo oo-sô-sô, lán tō mài kiânn-kuè--khì--ah hó--bô?

菜瓜布用甲規塊烏趖趖，緊共擲挕捒（tàn hìnn-sak）。
Tshài-kue-pòo iōng kah kui tè oo-sô-sô, kín kā tàn hìnn-sak.

這眠床狹-tsin-tsin, 鬥kheh燒。
Tsit bîn-tshn̂g e̍h-tsin-tsin,Tàu kheh-sio.

塗跤拄攄好，滑遛秀，著細膩勻仔行。
Thôo-kha tú lu-hó, ku̍t-liù-siù, tio̍h sè-jī ûn-á kiânn.

面憂結結咧想啥物代誌。
Bīn iu-kat-kat teh siūnn siánn-mih tāi-tsì.

醉茫茫千萬毋通駛車。橫直連酒攏開矣，莫儉這毋成錢啦。
Tsuì-bâng-bâng tshian-bān m̄-thang sái-tshia. Huâinn-ti̍t liân tsiú lóng khai--ah, mài khiām tse m̄-tsiânn tsînn--lah.

便當雖然已經冷去矣，但是每一喙攏感受會著燒滾滾的愛。
Piān-tong sui-jiân í-king líng--khì--ah, tān-sī muí-tsi̍t-tshuì lóng kám-siū ē tio̍h sio-kún-kún ê ài.

算我拜託你，彼茶鈷猶閣燒燙燙mőo摸。
Sǹg guá pài-thok--lí, hit tê-kóo iáu-koh sio-thǹg-thǹg mőo bong.

你煮一个飯煮甲鹹篤篤，敢會食得？
Lí tsú tsi̍t-ê pn̄g tsú-kah kiâm-tok-tok, kám ē-tsia̍h-tit?

山頂攏罩霧，白茫茫的啥物攏看無。
Suann-tíng lóng tà-bū, pe̍h-bông-bông--ê siánn-mi̍h lóng khuànn-bô.

伊驚甲面色白捽捽。
I kiann-kah bīn-sik pe̍h-sut-sut.

蔥仔佮菜頭攏白蔥蔥。
Tshang-á kah tshài-thâu lóng pe̍h-tshang-tshang.

他的皮膚白蔥蔥的。
Thann ê phê-hu pe̍h-tshang-tshang ê.

我的鞋仔洗甲白鑠鑠。
Guá ê ê-á sé-kah pe̍h-siak-siak.

伊寒甲咇咇掣。
I kuânn-kah phi̍h-phi̍h-tshuah.

伊佇塗跤硞硞輾。
I-tī thôo-kha kho̍k-kho̍k-liàn.

你球愛囥予好，無等咧硞硞輾會揣無。
Lí kiû ài khn̄g hōo hó,Bô tán--leh kho̍k kho̍k liàn ē tshuē-bô.

做工課沓沓滴滴，遮摸一下，遐摸一下， 做無一件好。
Tsò-khang-khuè ta̍p-ta̍p-tih-tih, tsia bōng tsit e, hia bōng tsit e, tsò bô tsi̍t-kiānn hó.

你賣的物件零零星星，攏袂齊全。
Lí bē-ê mih-kiānn lân-lân-san-san, lóng-bē tsê-tsuân.

恁兩个佇遐窸窸窣窣是咧講啥(sánnh)。
Lín nn̄g ê tī hia si-si-su̍t-su̍t sī leh kóng sánnh.

聲聲句句攏是欺騙我。
Siann-siann-kù-kù lóng-sī khi-phiàn--guá.

你對這的人扶扶挺挺是有啥用意。
Lí tuì tsit ê lâng phôo-phôo-thánn-thánn sī ū sánn iōng-ì.

代誌做袂好，tshun伊按呢散形散形。
Tāi-tsì tsò bē-hó,  tshun i án-ne suànn-hîng-suànn-hîng.

交代伊做代誌，散仙散仙，辦袂好。
Kau-tài i tsò-tāi-tsì, suànn-sian suànn-sian, pān bē hó.

伊辦代誌脫線脫線，攏做袂好。
I pān tāi-tsì thuat-suànn-thuat-suànn, lóng tsò bē hó.

這个人儑面儑面，閣數想欲共我拐。
Tsit ê lâng gām-bīn-gām-bīn, koh siàu-siūnn beh kā guá kuái.

彼的人khiàn-thian-khiàn-thian，想欲領獎金。
Hit ê lâng khiàn-thian-khiàn-thian, siūnn-beh niá tsióng-kim.

這个tsa̋某生了瘦抽瘦抽，敢會生？
Tsit ê tsa̋-bóo senn-liáu-sán-thiu sán-thiu,Kám-ē senn?

阿宏人老老實實。
A-hông lâng lāu-láu-si̍t-tsa̍t.

阿莉狡狡怪怪。
A-lī káu-káu-kuài-kuài.

阿志人客客氣氣。
A-tsì lâng kheh-kheh-khì-khì.

阿文粗粗魯魯。
A-bûn tshoo-tshoo-lóo-lóo.

阿玲人客氣客氣。
A-lin lâng kheh-khì-kheh-khì.

俊--的狡怪狡怪。
Tsùn--ê kau kuài kau kuài

阿媽粗魯粗魯。
A-má tshoo-lóo tshoo-lóo.

為著公司逐日拚甲無暝無日有啥路用，in曷袂分紅。
Uī-tio̍h kong-si ta̍k-ji̍t piànn kah bô-mê-bô-ji̍t ū-siánn lōo-īng, in a̍h bē pun-âng.

咱兜火燒厝矣，你閣無要無緊！
Lán tau hué-sio-tshù--ah, lí koh bô-iàu-bô-kín!

這箍戇大呆乎，無代無誌走去佮人冤家，毋才予人拍甲這款形。
Tsit khoo gōng-tuā-tai--honnh, bô-tāi-bô-tsì tsáu khì kah lâng uan-ke, m̄-tsiah hōo lâng phah-kah tsit-khuán hîng.

久久仔食一擺外口，阿爸的心情看起來真心適。
Kú-kú-á tsia̍h tsi̍t-pái guā-kháu, a-pa ê sim-tsiânn khuànn--khí-lâi tsin sim-sik.

伊聽了笑笑仔無講話就做伊走矣。
I thiann-liáu tshiò-tshiò-á bô kóng-uē tō tsò i tsáu--ah.

你共我恬恬。
Lí kā guá tiām-tiām.

