車挵一下，規鉼鐵鉼攏㧌去矣。
Tshia lòng tsi̍t-ē, kui phiánn thih-phiánn lóng mau--khì--ah.

起飛佮降落的時，請將你的椅仔撨予直、桌仔收予好。
Khí-pue kah kàng-lo̍h ê sî, tshiánn tsiong lí ê í-á tshiâu hōo ti̍t, toh-á siu hōo hó.

使用安全帶的時，將安全帶縖予好，搝予絚，向外面撥一下，就會使拍開。
Sú-iōng an-tsuân-tuà ê sî, tsiong an-tsuân-tuà hâ hōo hó, giú hōo ân, hiòng guā-bīn puah--tsi̍t-ē, tō ē-sái phah-khui.

本機艙攏總有十个緊急出口。
Pún ki-tshng lóng-tsóng ū tsa̍p ê kín-kip tshut-kháu.

使用的方法佮所在，攏有標誌佮說明。
Sú-iōng ê hong-huat kah sóo-tsāi, lóng ū piau-tsì kah suat-bîng. 

緊急逃生的時，請共懸踏鞋褪掉，莫紮行李。
Kín-kip tô-sing ê sî, tshiánn kā kuân-ta̍h-ê thǹg-tiāu, mài tsah hîng-lí.

有關安全救生事項，請參考安全說明卡。感謝。
Iú-kuan an-tsuân kiù-sing sū-hāng, tshiánn tsham-khó an-tsuân suat-bîng khah. Kám-siā.

我共簽一百空七萬，結果今仔日牌仔開七號。
Guá kā tshiam tsi̍t-pah khòng tshit-bān, kiat-kó kin-á-ji̍t pâi-á khui tshit hō.

我共你報空八佮二七。
Guá kā lí pò khòng pat kah jī tshit.

你簽幾號？我按算簽兩星，10（it khòng）傍20（jī khòng）。
Lí tshiam kuí hō? Guá àn-sǹg tshiam nn̄g-tshenn, it khòng pōng jī khòng.

阿伯，幫我簽七號孤支，寫五十箍。
A-peh, pang guá tshiam tshit hō koo-ki, siá gōo-tsa̍p khoo.

空一傍四九，兩个號碼孤碰, 寫一百。
Khòng it pōng sù kiú, nn̄g ê hō-bé koo-phòng, siá tsi̍t-pah.

一四傍二六就是孤碰，寫兩百。
It sù pōng jī lio̍k tō sī koo-phòng, siá nn̄g-pah.

一空坐專車，坐一（tsi̍t）車，傍其他四十八號的價數，欲到四千箍。
It khòng tsē tsuan-tshia, tsē tsi̍t tshia, pōng kî-thann sì-tsa̍p-peh hō ê kè-siàu, beh kàu sì-tshing khoo.

空一、空八、二二，三號，傍兩三星，寫五十箍。
Khòng it, khòng pat, jī jī, sann hō, pōng nn̄g sann-tshenn, siá gōo-tsa̍p khoo.

各位阿姨阿伯逐家好乎，咱今仔日欲來介紹的是乎，咱拜二欲開的三星的版路。
Kok-uī a-î a-peh ta̍k-ke hó--honnh, lán kin-á-ji̍t beh lâi kài-siāu ê sī--honnh, lán pài-jī beh khui ê sann-tshenn ê pán-lōo.

十八仔！
si̍p-pat-á!

Pí-tsi!
Pí-tsi!

恁的門開開開開，是出啥代誌？
Lín ê mn̂g khui khui-khui-khui, sī tshut siánn tāi-tsì?

這我欲。
Tse guá beh.

我欲挃。
Guá beh ti̍h.

緊 khiài（起來）--啦!
Kín khiài--lah!

行 khiài（起來）看覓。
Kiânn khiài khuànn-māi.

較講嘛彼。
Khah-kóng mā he.

阮公司的住所是佇台中市清水區北埔里5鄰大街路一段274巷9弄8號3樓。
Gún kong-si ê tsū-sóo sī tī Tâi-tiong-tshī Tshing-tsuí-khu Pak-poo-lí gōo lîn Tuā-ke-lōo it tuānn nn̄g-pah tshit-tsa̍p-sì hāng káu lāng peh hō sann lâu.

總統府踮佇台北市重慶南路一段122號。
Tsóng-thóng-hú tiàm tī Tâi-pak-tshī Tiông-khìng-lâm-lōo it tuānn tsi̍t-pah jī-tsa̍p-jī hō.

物件原來佇遮，我實在是大目新娘無看eh灶。
Mi̍h-kiānn guân-lâi tī tsia, guá si̍t-tsāi sī tuā-ba̍k sin-niû bô khuànn-eh tsàu.

六跤無看eh影。
La̍k kha bô khuànn-eh iánn.

無看eh較會過心。
Bô khuànn--eh khah ē kuè-sim.

我沓沓仔無看eh光佮烏暗。
Guá ta̍uh-ta̍uh-á bô khuànn-eh kng kap oo-àm.

無聽eh聲嘛無看eh影。
Bô thiann-eh siann mā bô khuànn-eh iánn.

紲接共挔柴添火著，上好予in兩爿愈觸愈激膠，攑刀相刜。
Suà-tsiap kā hiannh tshâ thinn hué to̍h, siōng hó hōo in nn̄g-pîng jú tak jú kik-ka, gia̍h to sio-phut.

後來阿爸in兄弟分家，阿母已經是一个真gâu的內助。
Āu--lâi a-pah in hiann-tī hun-ke, a-bú í-king sī tsi̍t ê tsin gâu ê luē-tsōo.

毋但飼豬飼雞鴨，閣兼落田種菜蔬來補貼厝內的開銷。厝邊頭尾呵咾甲觸舌。
M̄-nā tshī ti tshī ke-ah, koh kiam lo̍h-tshân tsìng tshài-se lâi póo-thiap tshù-lāi ê khai-siau. Tshù-pinn-thâu-bué o-ló kah tak-tsi̍h.

你看你的頭毛黏黐黐，全部攏kô-kô做一伙。
Lí khuànn lí ê thâu-mn̂g liâm-thi-thi, tsuân-pōo lóng kô-kô tsò-tsi̍t-hué.

伊招十外个信會得過的兄弟仔做伙去張（tng）縣長。
I tsio tsa̍p-guā ê sìn ē-tit-kuè ê hiann-tī-á tsò-hué khì tng kuān-tiúnn.

祝你大趁錢。
Tsiok lí tuā thàn-tsînn.

食甜甜過好年。
Tsia̍h tinn-tinn kuè hó nî.

新娘新娘媠噹噹，褲底好好無破空。新郎杯仔捀懸懸，囝孫代代中狀元！
Sin-niû sin-niû suí-tang-tang, khòo-té hó-hó bô phuà-khang. Sin-lông pue-á phâng kuân-kuân, kiánn-sun tāi-tāi tiòng tsiōng-guân!

手牽手，天長地久。喙拄喙，萬年富貴。
Tshiú khan tshiú, thinn-tn̂g-tē-kú. Tshuì tú tshuì, bān-nî hù-kuì.

來食新娘一杯茶，予恁一年生雙个。
Lâi tsia̍h sin-niû tsi̍t pue tê, hōo lín tsi̍t nî senn siang ê.

哪是你？
Ná sī lí?

哪是？毋是啦！
Ná sī? M̄ sī--lah!

代誌哪是親像伊講的彼款？
Tāi-tsì ná sī tshin-tshiūnn i kóng--ê hit khuán?

你是做毋著啥，無哪著遮爾可憐？
Lí sī tsò m̄-tio̍h siannh, bô ná-tio̍h tsiah-ní khó-liân?

這茶無好，歹落喉。
Tse tê bô hó, pháinn lo̍h-âu.

伊出彼个價數拍歹行情。
I tshut hit ê kè-siàu phah-pháinn hâng-tsîng.

你是阿娟的後生呢（nih）？
Lí sī A-kuan ê hāu-senn--nih?

你毋敢矣呢（nih）？
Lí m̄ kánn--ah--nih?

三十歲以後就做仙矣--siooh，毋免食飯--hiooh？
Sann-tsa̍p huè í-āu tō tsò-sian--ah--siooh, m̄-bián tsia̍h-pn̄g--hiooh? 

欶空氣就飽矣呢（nih）？
Suh khong-khì tō pá--ah--nih?

哎喲喂閣新的--liooh！
Ai-iō-uê koh sin--ê--liooh!

莫去啦嘿（heh）。
Mài khì--lah--heh.

感恩hânn！
Kám-un hânn!

毋通逐工激屎面hânn。
M̄-thang ta̍k-kang kik sái-bīn hânn.

講台語曷免開錢啊。
Káng Tâi-gí a̍h bián khai-tsînn--ah.

醫生，阮老母的目睭看起來曷無按怎，會使免開刀無？
I-sing, gún lāu-bó ê ba̍k-tsiu khuànn--khí-lâi a̍h bô án-tsuánn, ē-sái bián khui-to--bô?

彼時曷無灶嘛無鼎，厝內是真散赤。
Hit-sî a̍h bô tsàu mā bô tiánn, tshù-lāi sī tsin sàn-tshiah.

這馬曷著過年才有肉通好食？
Tsit-má a̍h-tio̍h kuè-nî tsiah ū bah thang hó tsia̍h?

本成是一个事實，曷需要我去辯解？
Pún-tsiânn sī tsi̍t ê sū-si̍t, a̍h su-iàu guá khì piān-kái?

慢且咧，你毋著先共功課寫了才去耍。
Bān-tshiánn--leh, lí m̄-tio̍h sing kā kong-khò siá-liáu tsiah khì sńg.

出車禍毋著緊叫救護車！
Tshut tshia-hō m̄-tio̍h kín kiò kiù-hōo-tshia!

今仔日毋免錢。
Kin-á-ji̍t m̄-bián tsînn.

毋免你家婆。
M̄-bián lí ke-pô.

我愛去抑免？毋免--hiooh？
Guá ài khì ia̍h bián? M̄-bián--hiooh?

等你無來，阮毋才先行。
Tán lí bô lâi, gún m̄-tsiah sing kiânn.

較鹹毋才食會落。
Khah kiâm m̄-tsiah tsia̍h ē lo̍h.

彼間店滷肉飯傷細碗，食袂飽。
Hit king tiàm lóo-bah-pn̄g siunn sè uánn, tsia̍h bē pá.

伊食未飽，就趕緊欲出門。
I tsia̍h bē pá, tsiū kuánn-kín beh tshut-mn̂g.

煮甲遮腥臊著。
Tsú kah tsiah tshenn-tshau--tio̍h.

生甲遐爾媠著。
Senn kah hiah-nī suí--tio̍h.

旋甲遮爾緊著。
Suan kah tsiah-nī kín--tio̍h.

雖然有拍折，毋過算算咧根本俗無偌濟。
Sui-jiân ū phah-tsiat, m̄-kò sǹg-sǹg--leh kin-pún sio̍k bô juā-tsē.

袂，你傷客氣啦。
Bē, lí siunn kheh-khì--lah.

袂，莫想傷濟。
Bē, mài siūnn siunn tsē.

會，我哺會贏。
Ē, guá pōo ē iânn.

會，明仔暗穩落雨的。
Ē, bîn-á-àm ún lo̍h-hōo--ê.

Hui̋-lú-muh（底片）咧曝咧洗。
Hui̋-lú-muh leh pha̍k teh sé.

你講我有像阿滿姨按呢惜in無?
Lí kóng ū tshiūnn A-muá-î án-ne sioh--in--bô?

佳哉in有阿姆你咧教咧惜。
Ka-tsài in ū a-ḿ lí leh kà leh sioh.

當月桃花的喙猶閣咧卯咧卯咧的時，山跤傳來一陣仔一陣的歌聲。
Tng gue̍h-thô-hue ê tshuì iáu-koh leh mauh--leh mauh--leh ê sî, suann-kha thuân-lâi tsi̍t-tsūn-á tsi̍t-tsūn ê kua-siann.

歌聲愈來愈倚近，聽起來親像是少年家的款.
Kua-siann jú lâi jú uá-kīn, thiann--khí-lâi tshin-tshiūnn sī siàu-liân-ke ê khuán.

這三个踮遐頭殼抓咧抓咧，想真久想無。
Tse sann ê tiàm hia thâu-khak jiàu--leh jiàu--leh, siūnn tsin kú siūnn-bô.

7、80年前的代誌，親像走馬燈咧遨咧踅。
Tshit, peh-tsa̍p nî tsîng ê tāi-tsì, tshin-tshiūnn tsáu-bé-ting leh gô leh se̍h.

你看你到今一箍遛遛。
Lí khuànn lí kàu-tann tsi̍t-khoo-liù-liù.

你看我殕殕，我看你霧霧。
Lí khuànn guá phú-phú, guá khuànn lí bū-bū.

恁大嫂準若驚油煙，我來煮就會使。
Lín tuā-só tsún-nā kiann iû-ian, guá lâi tsú tō ē-saih.

毋是干焦用喝的叫逐家愛團結就會使。
M̄-sī kan-tann iōng huah--ê kiò ta̍k-ke ài thuân-kiat tō ē-saih.

猶有汽水，傷濟糖。當然酒嘛袂使。
Iáu-ū khì-tsuí, siunn tsē thn̂g. Tong-jiân tsiú mā bē-saih.

最近有兩件社會新聞，予我閣感慨起來，無講袂使。
Tsuè-kīn ū nn̄g kiānn siā-huē sin-bûn, hōo guá koh kám-khài--khí-lâi, bô kóng bē-saih.

大川講，好，我就猶咧想閣。
Tāi-tshuan kóng, hó, guá tō iáu teh siūnn koh.

我才無咧綴伊倯閣。
Guá tsiah bô leh tuè i sông koh.

都毋是咧神經閣。
To m̄ sī leh sîn-king koh.

家己落台了後煞講：「毋成猴，也佮人登台表演閣。」
Ka-kī lo̍h-tâi liáu-āu suah kóng: "M̄-tsiânn-kâu, iā kah lâng ting-tâi piáu-ián koh."

我驚去予厝邊兜加講話閣。
Guá kiann khì hōo tshù-pinn-tau ke-kóng-uē koh.

