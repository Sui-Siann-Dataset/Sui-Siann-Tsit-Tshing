我欲去 seven ，敢著鬥買啥轉--來？
Guá beh-khì seven, kám tio̍h tàu bé siánn tńg-lâi？

你佇Fb有偌濟朋友啊？
Lí tī Fb ū-juā-tsē pîng-iú ah？

我明明就是用生日做Fb的登入密碼，哪會一直無法度登入？
Guá bîng-bîng tō sī-īng senn-ji̍t tsò Fb ê ting ji̍p bi̍t-bé, ná-ē it-ti̍t bô-huat-tōo ting ji̍p？

這馬連facebook的董事長攏乖乖聽中國的話，我看咱台灣人以後可能無facebook通用矣。
Tsit-má-liân facebook ê táng-sū-tiúnn lóng kuai-kuai thiann tiong-kok ê-uē, guá khuànn lán tâi uan lâng í-āu khó-lîng bô facebook thang īng--ah.

中國佇網路頂是愈來愈有勢力，眼時可能干焦賰twitter猶未受著影響爾爾。
Tiong-kok tī-bāng-lōo-tíng sī jú-lâi-jú-ū sè-li̍k, gán sî khó-lîng kan-na-tshun twitter á-bē siū-tio̍h íng-hióng niā-niā.

有代誌就line--我，我若看著會隨回--你。
Ū-tāi-tsì tō line guá, guá nā khuànn--tio̍h ē-suî huê lí.

到厝了後愛會記得用line敲予我。
Kàu tshù liáu-āu ài ē-kì-tit iōng line khà hōo--guá.

伊好額人啊，手機仔攏嘛用iphone。
I hó-gia̍h-lâng ah, tshiú-ki-á lóng mā-īng iphone.

頂擺定定會綴人買apple的產品，開錢若開水咧。但是這馬愛較抾拾，所以我就無閣綴咧痟iphone矣。
Tíng-pái tiānn-tiānn-ē tuè lâng bé apple ê sán-phín, khai-tsînn ná khai tsuí leh. Tān-sī tsit-má ài khah khioh-si̍p, sóo-í guá tsiū bô-koh tuè-leh siáu iphone--ah.

你莫用IE啦，用chrome抑是firefox才拍會開。
Lí mài-īng ie--lah, iōng chrome ia̍h-sī firefox tsiah phah ē khui.

政府的網站喲，愛用IE才會開開啦。
Tsìng-hú-ê bāng-tsām iō, ài-īng ie tsiah-ē khui-khui--lah.

有一个網站專門咧賣DIY的材料，你佇google拍「媠媠DIY」應該就揣會著矣。
Ū-tsi̍t-ê bāng-tsām tsuan-bûn leh buē DIY ê tsâi-liāu, lí tī google phah " suí suí DIY " ing-kai tō tshuē-ē-tio̍h--ah.

無共你騙，3M菜瓜布實在有夠好用的啦！你若有需要乎，會當對我遮提幾塊仔轉去拭看覓。
Bô-kā lí phiàn, 3M tshài-kue-pòo si̍t-tsāi ū-kàu hó-iōng-ê--lah! Lí nā-ū su-iàu honnh, ē-tàng tuì guá tsia the̍h kuí-tè á tńg--khì tshit khuànn-māi.

3M是米國公司，拄開始主要咧賣工業用品，後來沓沓仔轉型，轉做生產生活用品，親像黏布、菜瓜布。最近幾年in閣有咧賣被舖。
3M sī bí kok kong-si, tú-khai-sí tsú-iàu leh buē kang-gia̍p iōng-phín, āu-lâi ta̍uh-ta̍uh-á tsuán-hîng, tsuán-tsò sing-sán sing-ua̍h-iōng-phín, tshin-tshiūnn liâm-pòo 、 tshài-kue-pòo. Tsuè-kīn kuí-nî in koh ū-leh bē pī phòo.

請你共我鬥介紹nike上四序的鞋仔是佗一雙。
Tshiánn lí kā guá tàu kài-siāu nike siāng-sù-sī ê ê á-sī tó tsi̍t-sang.

Adidas這幾年嘛學nike行
Adidas tsit-kuí-nî mā o̍h nike kiânn

你若欲去買物件，這附近有一間costco，物件俗閣大碗，內底嘛足闊足好踅。
Lí nā beh-khì bé-mih-kiānn, tsit hū-kīn ū-tsi̍t-king costco, mi̍h-kiānn sio̍k koh tuā-uánn, lāi-té mā tsiok khuah tsiok hó se̍h.

我來共你報路啦。你車對遮駛到第二个路口的時陣乎，會佇倒手爿看著costco，然後佇彼个路口正越，就會通去高速公路矣。
Guá-lâi kā lí pò-lōo--lah. Lí tshia tuì-tsia sái kàu tē-jī-ê lōo-kháu ê-sî-tsūn honnh, ē-tī tò-tshiú-pîng khuànn--tio̍h costco, jiân-āu-tī hit-ê lōo-kháu tsiànn ua̍t, tō ē-thang khì ko-sok-kong-lōo--ah.

Ikea的物件攏誠粗俗，一息仔就au3--去--矣。
Ikea ê mi̍h-kiānn lóng tsiânn tshoo-sio̍k, tsi̍t sit á tō àu khì--ah.

你Buah SK-II buah 遐久，你感覺buah這敢有效？
Lí buah SK - II buah hiâ kú, lí kám-kak buah tsit kám ū-hāu？

Si7-se2-too3感謝恁來參加咱的人客滿意度調查。
Sī sé tòo kám-siā lín lâi-tsham-ka lán-ê lâng-kheh muá-ì-tōo tiâu-tsa.

我攏猶未去踅過B&Q，伊就收了了--矣。
Guá lóng-iáu-bē khì se̍h-kuè B & Q, i tsiū siu-liáu liáu--ah.

我的電腦怪怪，連袂去li Internet。
Guá-ê tiān-náu kuài-kuài, liân bē khì li Internet.

你tsâng瞑wifi攏無關乎？
Lí tsâng 瞑 wifi lóng bô-kuan--honnh？

房間內底收袂著wifi，你若欲用手機仔可能愛去客廳用。
Pâng-king lāi-té siu-bē-tio̍h wifi, lí nā beh-īng tshiú-ki-á khó-lîng-ài khì kheh-thiann iōng.

伊彼領衫敢是去Net買--的？
I hit niá sann kám-sī khì Net bé--ê？

Giordano的拍折攏是假--的，根本無俗偌濟。
Giordano ê phah-tsiat lóng-sī ké--ê, kin-pún bô-sio̍k guā-tsuē.

你敢捌去踅過Uniqlo？伊有來咱遮開一間店。
Lí kám bat-khì se̍h-kuè Uniqlo？I ū-lâi lán tsia khui tsi̍t-king-tiàm.

阮攏紮便當khok仔去KFC貯番薯tsinn3。
Gún lóng tsap piān-tong khok-á khì KFC té an-tsîr tsìnn.

McDonald的漢堡愈賣愈細粒，攏食袂飽。
McDonald ê hàn-pó lú-bē jú sè-lia̍p, lóng tsia̍h-bē-pá.

Moo9 烏白罵人 fuck you，這足歹聽--的。
Mőo oo-pe̍h mē--lâng fuck you, tsit tsiok pháinn-thiann--ê.

你電腦的CPU是買Intel抑是AMD--的？
Lí tiān-náu--ê CPU sī bé Intel ia̍h-sī AMD ê？

這个youtuber攏會展伊的貓仔，伊的貓仔足古錐--的。
Tsit-ê youtuber lóng-ē tián i-ê niau-á, i-ê niau-á tsiok kóo-tsui-ê.

你去看youtube敢有你佮意的音樂？
Lí khì-khuànn youtube kám-ū lí kah-ì-ê im-ga̍k？

彼个影片我捌佇youtube面頂看過，你會當去揣看覓。
Hit-ê iánn-phìnn guá bat-tī youtube bīn-tíng khuànn-kuè, lí-ē-tàng khì-tshuē khuànn-māi.

Subway的菜有thang家己揀，誠袂bai2。
Subway ê tshài ū-thang ka-kī kíng, tsiânn bē-bái.

B1到--矣。
B1 kàu--ah.

恁車敢停佇B2？
Lín tshia kánn thîng-tī B2？

無，我車停佇B3。
Bô, guá tshia thîng-tī B3.

我欲到B4，幫我tshih--一下。
Guá beh-kàu B4, pang-guá tshih tsi̍t-ē.

這台電梯無到B5 oo，你愛去坐對面彼台才有到。
Tsit-tâi tiān-thui bô-kàu B5 oo, lí ài khì tsē tuì-bīn hit-tâi tsiah-ū kàu.

你敢有2B的鉛筆？若有請借--我，我明仔載欲去考試。
Lí kám-ū 2B ê iân-pit？Nā-ū tshiánn tsioh--guá, guá bîn-á-tsài beh-khì khó-tshì.

Cheese口味的pizza我上愛食。
Cheese kháu-bī-ê pizza guá siōng-ài-tsia̍h.

暗頓咱來食pizza好無？
Àm-tǹg lán lâi-tsia̍h pizza hó--bô？

恁兜的網路是牽幾mega--的？
Lín tau ê bāng-lōo sī khan kuí mega ê？

我32Giga的隨身碟phang3--去--矣。
Guá 32Giga ê suî-sin ti̍h phàng khì--ah.

這8T的硬碟hiah貴！你買會lueh！
Tsit 8T ê ngē-tia̍p hiah kuì! Lí bé ē lueh!

這齣電影菜脯誠gau5搬，看了誠有fu。
Tsit-tshut tiān-iánn tshài-póo tsiânn gâu puann, khuànn-liáu tsiânn ū fu.

Sai9-ioo2-na2-la3, Goodbye！ 明仔載才閣來。
Sa̋i ióo ná là,Goodbye! Bîn-á-tsài tsiah koh-lâi.

我細漢就有去注B型肝炎的疫苗，毋知這馬閣有抗體--無？
Guá sè-hàn tio̍h-ū khì tsù B hîng kuann-iām ê i̍k-biâu, m̄-tsai tsit-má koh-ū khòng-thé bô？

這馬有偌濟人著A型肝炎？
Tsit-má-ū guā-tsē-lâng tio̍h a-hîng kuann-iām？

逐包血捐血中心攏會檢查有BC肝病毒無，做你放心。
Ta̍k pau hueh kuan-hueh-tiong-sim lóng-ē kiám-tsa ū BC kuann pēnn-to̍k bô, tsò lí hòng-sim.

C肝的藥仔誠貴，上無愛二三十萬。
C kuann ê io̍h-á tsiânn-kuì, siōng bô-ài jī sann-tsa̍p-bān.

中國毋肯予美國H7N9雞瘟的病毒sa̋m-phú-luh。
Tiong-kok m̄-khíng hōo bí-kok H7N9 ke un ê pēnn-to̍k sa̋m phú luh.

2018年的流感疫苗是三價疫苗，除了有H3N2佮H1N1--的以外，閣有一種B型的抗原。
2018 nî ê liû-kám i̍k-biâu sī sann kè i̍k-biâu, tî-liáu-ū H3N2 kah H1N1 ê í-guā, koh-ū tsi̍t-tsióng B hîng ê khòng guân.

細胞內基因的DNA會轉錄做RNA，有的RNA閣會轉譯做咱需要的蛋白質。
Sè-pau lāi ke in-ê DNA ē tńg li̍k tsò RNA, ū-ê RNA koh-ē tńg i̍k tsò lán su-iàu-ê tàn pe̍h tsit.

查某佮查甫的基因主是差佇第23對染色體，查某是XX，查甫是XY。
Tsa-bóo kah tshâ hú ê ki-in tsú sī tsha tī tē 23 tuì ní-sik-thé, tsa-bóo sī XX, tshâ hú sī XY.

你去驗DNA看覓，看覓伊佮你兩个有血緣關係無？
Lí khì giām DNA khuànn-māi, khuànn-māi i kah lí nn̄g-ê ū hiat-iân kuan-hē bô？

恁fans今仔日哪無來？
Lín fans kin-á-ji̍t ná bô-lâi？

In兜電火攏換LED的，加誠光--的。
In tau tiān-hé lóng uānn LED ê, ke tsiânn kng ê.

阿玲著傷--矣，你敢有OK繃thang予伊貼？
A lin tio̍h-siang--ah, lí kám-ū ok penn thang hōo--i thiap？

聽講昌--e買PS4--矣，你敢知影？
Thiann-kóng tshiong--e bé PS4--ah, lí kám tsai-iánn？

你敢有欲來耍PS2？
Lí kám-ū beh-lâi sńg PS2？

Microsoft的Xbox 360敢有人捌耍過？
Microsoft ê Xbox 360 kánn iú-lâng bat sńg-kuè？

我電腦是鬥Office word 2010，有通存做odt檔。
Guá tiān-náu sī tàu Office word 2010, ū-thang tshûn tsò odt tóng.

你用word若拍了，會記得轉做PDF才提去印。
Lí-iōng word nā phah-liáu, ē-kì-tit tsuán-tsò PDF tsiah the̍h--khì ìn.

阮公司攏用excel來做數。
Gún kong-si lóng-īng excel lâi tsuè siàu.

恁這擺上課，敢有欲用powerpoint來做投影片？
Lín tsit-pái siōng-khò, kám-ū beh-īng powerpoint lâi tsuè tâu iánn-phìnn？

等我一下，我的outlook袂振袂動，sioo3-too3--去--矣。
Tán--guá tsi̍t-ē, guá-ê outlook buē-tín-buē-tāng, siòo tòo khì--ah.

你做好的PPT，先寄一份予我聞芳--一下好--無？
Lí tsò-hó-ê PPT, sing kià tsi̍t-hūn hōo--guá bûn phang tsi̍t-ē hó--bô？

檔案傳去Google Drive，分張予人較方便。
Tóng-àn thuân khì Google Drive, pun-tiunn hōo--lâng khah hong-piān.

資料囥佇Dropbox做備份，較毋驚SSD雄雄害--去。
Tsu-liāu khǹg-tī Dropbox tsò pī-hūn, khah m̄-kiann SSD hiông-hiông hāi-khì.

礤冰內底摻一寡Oreo嘛誠好食。
Tshuah-ping lāi-té tsham tsi̍t-kuá Oreo mā tsiânn hó-tsia̍h.

聽講in公司後日暗時愛辦一場party。
Thiann-kóng in kong-si āu-ji̍t àm-sî ài pān it-tiûnn party.

拄才公園內有誠濟人佇遐耍Pokémon。
Tú-tsiah kong-hn̂g-lāi ū-tsiânn-tsē lâng-tī hiâ sńg Pokémon.

象仔隊今仔日kong3遐bai2，一下仔就GG--矣。
Tshiūnn á tuī kin-á-ji̍t kòng hiâ bái, tsi̍t-ē-á tō GG--ah.

伊上PTT去phoo文投in爸母按呢tu2按呢，結果無人插--伊。
I tsiūnn PTT khì phoo bûn tâu in pē-bú án-ne tú án-ne, kiat-kó bô-lâng tshap--i.

這程式是用python寫--的，因為python的語法較簡單。
Tsit thîng-sik sī-īng python siá-ê, in-uī python ê gí-huat khah kán-tan.

JS就是JavaScript--a，共你講你攏袂記得--矣。
JS tō-sī JavaScript--a, kā lí kóng-lí lóng bē-kì--tit--ah.

React敆Redux做伙用誠四序。
React kap Redux tsò-hué-iōng tsiânn sù-sī.

這網站敢有用著Redux？
Tsit bāng-tsām kám-ū īng-tio̍h Redux？

這馬寫網站誠忝頭，攏愛用著webpack才有通做代誌。
Tsit-má siá bāng-tsām tsiânn thiám-thâu, lóng-ài īng-tio̍h webpack tsiah ū-thang tsò-tāi-tsì.

Django是Python寫--的一个開放的框，伊軟體設計用MVT的模式，MVT分別代表Model模型，View介面佮Template枋模。
Django sī Python siá-ê tsi̍t-ê khai-hòng-ê khong, i nńg-thé siat-kè iōng MVT ê bôo-sik, mVT hun-piat tāi-piáu Model bôo-hîng, view kài-bīn kah Template pang-bôo.

伊這馬寫的javascript攏是用NodeJS走--的。
I tsit-má siá-ê javascript lóng-sī-īng NodeJS tsáu-ê.

誠濟學校頭一門課就是教C++ 的。
Tsiânn-tsē ha̍k-hāu thâu tsi̍t-mn̂g khò tō-sī kà C+ + ê.

我是寫C的，你咧？
Guá-sī siá C ê, lí--leh？

我拄才去看車，TIIDA敢若閣袂bai2。
Guá tú-tsiah khì-khuànn tshia, tIIDA kán-ná koh bē-bái.

阮兜攏駛Toyota的Camry，較慣勢。
Guán tau lóng sái Toyota ê Camry, khah kuàn-sì.

你這領T-shirt皺皺，提去熨熨--咧--啦。
Lí tsit-niá T - shirt jiâu-jiâu, the̍h--khì ut ut leh--lah.

想欲家己看VR，就愛先去買一組較好的GPU設備。
Siūnn-beh ka-kī khuànn VR, tō ài sing-khì bé tsi̍t-tsoo khah-hó-ê GPU siat-pī.

這陣AI就phann--的，講著AI就袂輸會趁大錢仝款。
Tsit-tsūn ai tō phann ê, kóng-tio̍h ai tō bē-su ē thàn-tuā-tsînn kāng-khuán.

這个機器人的TTS是用HTS抑是Tacotron2做的？
Tsit-ê ke-khì lâng-ê TTS sī-īng HTS ia̍h-sī Tacotron2 tsò--ê？

你敢捌聽過ABCD狗咬豬？
Lí kánn bat thiann-kuè ABCD káu kā tu？

騎Gogoro電動車嘛無較恬，毋過毋免加油，只是不時愛去換ba̍t-té-lih。
Khiâ Gogoro tiān-tōng-tshia mā-bô khah tiām, m̄-kò m̄-bián ka-iû, tsí-sī put-sî ài khì uānn ba̍t té lih.

新竹車頭對面有一間SOGO，門攏無關冷氣攏走--出來--矣。
Sin-tik tshia-thâu tuì-bīn ū-tsi̍t-king SOGO, mn̂g lóng bô-kuan líng-khì lóng tsáu-tshut lâi--ah.

In三个就痟apple，逐擺出新的iPhone攏走去佮人排隊。
In sann-ê tō siáu apple, ta̍k pái-tshut sin-ê iPhone lóng tsáu--khì kah lâng pâi-tuī.

這頓予我請，我用VISA鑢就好。
Tsit tùn hōo--guá tshiánn, guá īng VISA lē tō hó.

這張信用卡卡號是4210 7566 2589 3908，應該是Master卡。
Tsit-tiunn sìn-iōng-khá khah hō sī 4210 7566 2589 3908, ing-kai-sī Master khah.

彼間銀行有sak JCB的卡，講用JCB就予你sa̋-bì-sù。
Hit king gûn-hâng ū sak JCB ê kha̍h, kóng iōng JCB tō hōo--lí sa̋ bì sù.

這五年咱台灣的GDP攏增加2 pha，主計處節過講，今年的GDP可能會比5萬2304箍美金閣較懸。
Tsit gōo-nî lán tâi uan ê GDP lóng tsing-ka 2 pha, tsú-kè-tshù tseh kè kóng, kin-nî-ê GDP khó-lîng ē-pí 5 bān 2304 khoo bí-kim koh khah-kuân.

學校的BBS無人tih用，收收--起-來--矣。
Ha̍k-hāu-ê BBS bô-lâng tih iōng, siu siu--khí-lâi--ah.

這擺錄音就照SOP做就好矣。
Tsit-pái lio̍k-im tō tsiò sop tsò tō hó--ah.

In就是無訂SOP，才會逐擺攏會漏勾物件。
In tō sī--bô tìng sop, tsiah-ē ta̍k-pái lóng-ē lāu kau mi̍h-kiānn.

In的server攏是裝LInux--的，較好管理。
In-ê server lóng-sī tsng LInux ê, khah-hó kuán-lí.

紹介你用Ubuntu看覓，伊生了佮Windows就像的。
Siāu-kài lí-iōng Ubuntu khuànn-māi, i senn-liáu kah Windows tō tshiūnn ê.

Windows Vista 佮 Windows 7 的字型攏有支援 Extension-B的 Unicode字--矣。
Windows Vista kah Windows 7 ê jī-hîng lóng-ū tsi-uān Extension - B ê Unicode jī--ah.

你手機仔是Android抑是iPhone的？
Lí tshiú-ki á-sī Android ia̍h-sī iPhone ê？

愛lap錢，用PayPal 口座抑是用信用卡鑢攏會使。
Ài lap tsînn, iōng PayPal kháu-tsō ia̍h sī-īng sìn-iōng-khá lē lóng-ē-sái.

莫閣用big five--矣，用UTF-8較袂出問題--啦。
Bo̍k koh-īng big five--ah, iōng UTF - 8 khah-bē tshut-būn-tê--lah.

Email我的寄--矣，嘛有CC一份予阮總--的。
Email guá-ê kià--ah, mā-ū CC tsi̍t-hūn hōo gún tsóng ê.

我無收著你email，你敢是寄去我的gmail？
Guá-bô siu--tio̍h lí email, lí kám-sī kià khì guá-ê gmail？

頭家！一碗lak8-a2麵，一份lòo-suh尾！
Thâu-ke! Tsi̍t-uánn la̍k á mī, tsi̍t-hūn lòo suh bé!

阿昌仔啥物樂器攏會hiáng，連si-sóo-mi攏會hiáng歕。
A tshiong á siánn-mi̍h ga̍k-khì lóng ē-hiáng, liân si sóo mi lóng ē-hiáng pûn.

伊不ji9仔gau5，閣會曉歕si-sóo-mi。
I put ji̋ á gâu, koh ē-hiáu pûn si sóo mi.

這兩份幫我印雙面A four，彼張海報印A3彩色的
Tsit nn̄g-hūn pang-guá ìn siang-bīn a four, hit tiunn hái-pò ìn à tshái-sik--ê

阿瑋的歌足好聽--的，伊出的CD我攏有買。
A uí ê kua tsiok hó-thiann-ê, i tshut--ê CD guá lóng-ū bé.

這支BB call已經變做古董無人欲挃--矣。
Tsit-ki BB call í-king piàn-tsò kóo-tóng bô-lâng beh ti̍h--ah.

這兩支遙控--的幫我提去予人khoo2-pi一下。
Tsit nn̄g-ki iâu-khòng ê pang-guá the̍h--khì hōo--lâng khóo pi tsi̍t-ē.

毋知我這支手機仔是3G--的抑是4G手機仔？
M̄-tsai guá tsit-ki tshiú-ki á-sī 3G ê ia̍h-sī 4G tshiú-ki-á？

4G的SIM卡敢會當插佇3G的手機仔面頂？
4G ê sim khah kám ē-tàng tshah-tī 3G ê tshiú-ki-á bīn-tíng？

阿榮仔的彼張HTC股票，一千箍lak8甲這馬賰無一百。
A-îng á ê hit tiunn HTC kóo-phiò, tsi̍t-tshing-khoo la̍k-kah tsit-má tshun bô tsi̍t-pah.

按呢做敢OK？
Án-ne-tsò kánn ok？

衫你穿L--的抑是M--的？
Sann lí tshīng L ê ia̍h-sī m ê？

阮囝穿M--的，敢會使予阮試穿？
Gún kiánn tshīng m ê, kánn ē-sái-hōo gún tshì-tshīng？

我頭一支手機仔是買Nokia--的。
Guá thâu tsi̍t-ki tshiú-ki á-sī bé Nokia ê.

Yahoo以早誠有名，毋過這馬已經倒--ah
Yahoo í-tsá tsiânn ū-miâ, m̄-kò tsit-má í-king tó--ah

去Pchome買筆電敢有比去店--內買較緊？
Khì Pchome bé pit-tiān kánn ū-pí khì tiàm-lāi bé khah-kín？

雨傘袂記得紮矣，QQ。
Hōo-suànn bē-kì--tit tsap--ah, qQ.

邱--的唱的R&B有夠好聽。
Khu ê tshiùnn--ê R & B ū-kàu hó-thiann.

頭家我哪有hiah瘦！S的我哪穿會lueh！
Thâu-ke guá ná-ū hiah sán! S ê guá ná tshīng ē lueh!

你彼支Sony是幾吋--的？
Lí hit ki Sony sī kuí tshùn ê？

Sony手機仔敢有好用？
Sony tshiú-ki-á kám-ū hó-iōng？

Sony--的抑是Samsung--的手機仔佗一支翕相效果較好？
Sony ê ia̍h-sī Samsung ê tshiú-ki-á tó tsi̍t-ki hip-siàng hāu-kó khah-hó？

敢有人欲去StarBuck買咖啡？這禮拜買一杯送一杯！
Kánn iú-lâng beh-khì StarBuck bé ka-pi？Tsit-lé-pài bé tsi̍t-pue sàng tsi̍t-pue!

公司頭前就有UBike的站，若咱上下班騎UBike嘛會通。
Kong-si thâu-tsîng tio̍h-ū UBike ê tsām, nā lán siāng-hā-pan khiâ UBike mā-ē-thang.

敢會當嘛煩你叫一台Uber來坐？
Kám ē-tàng mā huân lí kiò tsi̍t-tâi Uber lâi tsē？

聽講Uber的公司無保保險，出代誌無人會負責。
Thiann-kóng Uber ê kong-si bô-pó pó-hiám, tshut-tāi-tsì bô-lâng ē-hū-tsik.

羅--的有一張VIP卡，緊去佮伊借。
Lô ê-ū tsi̍t-tiunn VIP kha̍h, kín khì kah i tsioh.

咱十年前加入WTO，買賣物件較袂抾稅。
Lán tsa̍p-nî-tsîng ka-li̍p WTO, bé-bē mi̍h-kiānn khah-bē khioh-sè.

台灣答應以後會用「已開發國家」的名佇WTO 佮人tshiau5 代誌。
Tâi uan tap-ìng í-āu ē-iōng " í khai-huat kok-ka " ê miâ tī WTO kah lâng tshiâu tāi-tsì.

車牌SRZ 5349的車主，請鬥徙車一下，你tsah8著隔壁的車--矣。
Tshia-pâi SRZ 5349 ê tshia-tsú, tshiánn tàu suá-tshia tsi̍t-ē, lí tsa̍h-tio̍h keh-piah-ê tshia--ah.

感謝逐家收聽今仔日的節目，遮是媠媠廣播電台Am 107.5千赫(hik)。
Kám-siā ta̍k-ke siu-thiann kin-á-ji̍t-ê tsiat-bo̍k, tsia-sī suí suí kóng-pò-tiān-tâi am 107.5 tshian 赫 ( hik ).

你這馬咧收聽的是上趣味的電台Taiwan RADIO FM 94.1。各位聽眾朋友逐家好，我是今仔日的DJ米奶。
Lí tsit-má leh siu-thiann ê-sī siāng-tshù-bī-ê tiān-tâi Taiwan RADIO FM 94.1. Kok-uī thiann-tsiòng pîng-iú ta̍k-ke hó, guá-sī kin-á-ji̍t-ê DJ bí-lin.

這冊揹仔面頂有三个tsiű-tsiú，三个色水攏無仝。
Tsit tsheh-phāinn-á bīn-tíng ū sann-ê tsiű tsiú Sann-ê sik-tsuí lóng-bô-kâng.

阮對Foo-móo-sà來的，恁咧？
Gún tuì Foo móo sà lâi--ê, lín--leh?

咱的網站死矣，你連SSH入去主機掠漏好無？
Lán-ê bāng-tsām sí--ah，Lí liân SSH ji̍p-khì tsú-ki lia̍h-lāu hó--bô?

你共物件傳去FTP予我好無？
Lí kā mi̍h-kiānn thuân khì FTP hōo--guá hó--bô?
